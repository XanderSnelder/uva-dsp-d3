

Rechtbank Rotterdam


Team straf 3



Parketnummer: 10/115915-21
Datum uitspraak: 1 februari 2022
Verstek




Vonnis van de rechtbank Rotterdam meervoudige kamer voor strafzaken in de zaak tegen de verdachte:





          [naam verdachte]

geboren te [geboorteplaats verdachte] op [geboortedatum verdachte] 
ingeschreven in de basisregistratie personen op het adres 

        [adres verdachte].




1. Onderzoek op de terechtzitting
Gelet is op het onderzoek op de terechtzitting van 18 januari 2022.



2. Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht. 



3. Eis officier van justitie
De officier van justitie mr. T. Lucas heeft gevorderd:


bewezenverklaring van het ten laste gelegde;


veroordeling van de verdachte tot een taakstraf van 160 uren (te vervangen door 80 dagen hechtenis) en een gevangenisstraf voor de duur van 15 weken waarvan 14 weken voorwaardelijk met een proeftijd van 3 jaar en als bijzondere voorwaarden dat de verdachte zich zal gedragen naar de aanwijzingen van de reclassering zal meewerken aan een ambulante behandeling geen drugs zal gebruiken en mee zal werken aan controle daarop zal meewerken aan schuldhulpverlening kinderporno zal vermijden en openheid zal geven in zijn (partner)relaties.





4. Geldigheid dagvaarding
De verdachte is niet verschenen. Ambtshalve overweegt de rechtbank dat de dagvaarding op 9 december 2021 in persoon aan de verdachte is betekend. De dagvaarding is geldig.



5. Waardering van het bewijs

5.1.


Bewezenverklaring zonder nadere motivering

Het ten laste gelegde is door de verdachte bekend. Dit feit zal zonder nadere bespreking bewezen worden verklaard.



5.2.


Bewezenverklaring

In bijlage II heeft de rechtbank een opgave gedaan van wettige bewijsmiddelen houdende voor de bewezenverklaring redengevende feiten en omstandigheden. Met deze opgave wordt volstaan nu de verdachte het bewezenverklaarde heeft bekend en geen verweer is gevoerd dat strekt tot vrijspraak. Op grond daarvan is wettig en overtuigend bewezen dat de verdachte het ten laste gelegde heeft begaan op die wijze dat:



hij op meer tijdstippen in de periode van 19 maart 2019 tot en met 27 oktober 2020 te Rotterdam althans in Nederland meermalen telkens een hoeveelheid afbeeldingen (in totaal 28 foto's en/of 1 filmpje) van seksuele gedragingen waarbij iemand die kennelijk de leeftijd van achttien jaar nog niet had bereikt is betrokken of schijnbaar is betrokken heeft verspreid in bezit heeft gehad en zich daartoe door middel van een geautomatiseerd werk en/of met gebruikmaking van een communicatiedienst de toegang heeft verschaft welke seksuele gedragingen - zakelijk weergegeven - bestonden uit:
het met de/een penis oraal penetreren van het lichaam van een persoon die kennelijk de leeftijd van 18 jaar nog niet had bereikt en het met de/een penis oraal penetreren van het lichaam van een (ander) persoon door een persoon die kennelijk de leeftijd van 18 jaar nog niet had bereikt
(bestandsnamen: [bestandsnaam 1] en [bestandsnaam 2])
en
het met de/een vinger/hand en/of voorwerp betasten en/of aanraken van het geslachtsdeel van een persoon die kennelijk de leeftijd van 18 jaar nog niet had bereikt en het met de/een vinger/hand betasten en/of aanraken van het geslachtsdeel van een (ander) persoon door een persoon die kennelijk de leeftijd van 18 jaar nog niet had bereikt
(bestandsnamen: [bestandsnaam 1] en [bestandsnaam 3] en [bestandsnaam 4] en [bestandsnaam 5])
en
het geheel of gedeeltelijk naakt (laten) poseren van/door een persoon die kennelijk de leeftijd van 18 jaar nog niet had bereikt waarbij deze persoon gekleed is en/of opgemaakt is en/of poseert in een omgeving en/of met een voorwerp en/of in een erotisch getinte houding (op een wijze) die niet bij zijn leeftijd past/passen en/of waarbij deze persoon zich (vervolgens) in opeenvolgende afbeeldingen/filmfragmenten van zijn kleding ontdoet en/of (waarna) door het camerastandpunt en/of de (onnatuurlijke) pose en/of de wijze van kleden van deze persoon en/of de uitsnede van de foto's /film(s) nadrukkelijk het (ontblote) geslachtsdeel en/of billen van deze persoon in beeld gebracht worden (waarbij) de afbeelding (aldus) (telkens) een onmiskenbaar seksuele strekking heeft en/of strekt tot seksuele prikkeling 
(bestandsnaam: [bestandsnaam 6]).



Hetgeen meer of anders is ten laste gelegd is niet bewezen. De verdachte moet daarvan worden vrijgesproken.
Voor zover in de tenlastelegging taal- en/of schrijffouten voorkomen zijn deze in de bewezenverklaring cursief verbeterd. De verdachte is daardoor niet in de verdediging geschaad.





6. Strafbaarheid feiten
Het bewezenverklaarde levert op:



een afbeelding van een seksuele gedraging waarbij iemand die kennelijk de leeftijd van achttien jaar nog niet heeft bereikt is betrokken of schijnbaar is betrokken in bezit hebben en verspreiden meermalen gepleegd.




Er zijn geen feiten of omstandigheden aannemelijk geworden die de strafbaarheid van de feiten uitsluiten.



De feiten zijn dus strafbaar.




7. Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit.


De verdachte is dus strafbaar.




8. Motivering straffen

8.1.


Algemene overweging

De straffen die aan de verdachte worden opgelegd zijn gegrond op de ernst van de feiten de omstandigheden waaronder de feiten zijn begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.



8.2.


Feiten waarop de straffen zijn gebaseerd

De verdachte heeft kinderpornografische foto’s en een video op zijn telefoon bewaard. Daarnaast is vastgesteld dat hij zich bezighield met gesprekken op chatplatformen waar hij seksafspraken aanbood met minderjarige jongens. Niet is gebleken dat deze afspraken daadwerkelijk hebben plaatsgevonden maar de manier waarop de verdachte zich profileerde op internet in combinatie met het op de telefoon van de verdachte aangetroffen kinderpornografisch materiaal vindt de rechtbank zeer kwalijk. Ter zitting is hij niet verschenen om te laten zien dat hij zijn verantwoordelijkheid neemt noch leek hij tijdens zijn verhoor bij de politie de ernst van zijn handelen in te zien. 



In strafverminderende zin weegt de rechtbank mee dat de 28 foto’s voornamelijk kopieën betroffen waarbij het ging om 5 unieke foto’s.



Artikel 240b van het Wetboek van Strafrecht is in het leven geroepen om seksueel misbruik van jeugdigen met kracht te kunnen bestrijden. Dit is slechts mogelijk als ook de exploitatie van dergelijk misbruik wordt aangepakt. Om die reden heeft de wetgever niet alleen het vervaardigen en verspreiden van kinderporno strafbaar gesteld maar ook het in het bezit hebben daarvan. Door het in bezit hebben en doorsturen van kinderporno heeft de verdachte indirect mede bijgedragen aan het in stand houden en bevorderen van uiterst verwerpelijke praktijken. Algemeen bekend is dat kinderen door betrokkenheid bij de op de afbeeldingen voorkomende seksuele gedragingen psychische schade kunnen oplopen die ook vele jaren later nog diepe sporen nalaat. 



8.3.

Persoonlijke omstandigheden van de verdachte


8.3.1.


Strafblad

De rechtbank heeft acht geslagen op een uittreksel uit de justitiële documentatie van 
1 december 2021 waaruit blijkt dat de verdachte niet eerder is veroordeeld voor soortgelijke strafbare feiten.



8.3.2.


Rapportage

Reclassering Nederland heeft een rapport over de verdachte opgemaakt gedateerd 
21 december 2021. Dit rapport houdt – kort weergegeven – het volgende in. 



Delictgerelateerde factoren zijn de leefgebieden middelengebruik het psychosociaal functioneren en het sociale netwerk van de verdachte. Naar inschatting van de reclassering heeft het drugsgebruik tijdens onderhavige feiten een ontremmende werking gehad op zijn psychosociaal functioneren. De verdachte kan niet goed inschatten wanneer er spanningen ontstaan die kunnen leiden tot seksueel grensoverschrijdend gedrag. Weerstand bieden tegen bijvoorbeeld eenzaamheid waarbij zijn behagende karakter leidend is blijkt lastig te zijn voor de verdachte. Hierdoor kan de verleiding tot het aangaan van seksueel grensoverschrijdende gesprekken geactiveerd worden. Zijn ontwijkende gedrag zorgt er tot op heden voor dat er geen oplossingen komen en daarbij lijkt de veranderlijke zelfredzaamheid van de verdachte een verhoogd gevarenrisico te geven.
In beschermende zin kan meer structuur ontstaan middels dagbesteding en vrijwilligerswerk. Er is sprake van motivatie voor ambulante begeleiding en behandeling vanuit de verdachte.
Bij een veroordeling wordt een (deels) voorwaardelijke straf geadviseerd met de volgende bijzondere voorwaarden: een meldplicht bij reclassering een ambulante behandeling een drugsverbod het meewerken aan schuldhulpverlening het vermijden van contact met minderjarigen het vermijden van kinderporno en het geven van openheid in relaties.




8.4.


Conclusies van de rechtbank

Gelet op hetgeen de rechtbank hierboven heeft overwogen komt zij tot de volgende conclusies.



Gelet op de context waarin de strafbare feiten zijn gepleegd – de seksueelgetinte gesprekken en het ontvangen en delen van kinderpornografisch materiaal via chats – maakt dat niet anders kan worden gereageerd dan met het opleggen van een gevangenisstraf. Bij het bepalen van de hoogte van de gevangenisstraf heeft de rechtbank rekening gehouden met straffen die in soortgelijke zaken worden opgelegd. Uit de oriëntatiepunten van het Landelijk Overleg Vakinhoud Strafrecht volgt dat voor enkel het in bezit hebben van kinderporno een taakstraf van 240 uren en een gevangenisstraf van 6 maanden waarvan een groot deel voorwaardelijk passend wordt geacht. Hiervan wordt in het voordeel van de verdachte afgeweken gelet op het beperkt aantal (unieke) afbeeldingen.



De rechtbank wil de verdachte voorts de kans geven zich te laten behandelen en begeleiden door de reclassering en daarmee de kans verkleinen dat de verdachte nogmaals in de fout gaat. Een fors deel van de voorgenomen gevangenisstraf zal daarom voorwaardelijk worden opgelegd met de voorwaarden die hierna worden genoemd. Daarnaast zal de rechtbank een taakstraf opleggen van na te noemen duur.



Alles afwegend acht de rechtbank de hierna te noemen straffen passend en geboden. 





9. Toepasselijke wettelijke voorschriften
Gelet is op de artikelen 9 14a 14b 14c 22c 22d 57 en 240b van het Wetboek van Strafrecht.



10. Bijlagen
De in dit vonnis genoemde bijlagen maken deel uit van dit vonnis.



11. Beslissing
De rechtbank:


verklaart bewezen dat de verdachte het ten laste gelegde feit zoals hiervoor omschreven heeft begaan;



verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;



stelt vast dat het bewezen verklaarde oplevert het de hiervoor vermelde strafbare feiten;



verklaart de verdachte strafbaar;



veroordeelt de verdachte tot een gevangenisstraf voor de duur van 15 (vijftien) weken; 
bepaalt dat van deze gevangenisstraf een gedeelte groot 14 (veertien) weken niet ten uitvoer zal worden gelegd tenzij de rechter later anders mocht gelasten;



verbindt hieraan een proeftijd die wordt gesteld op 3 jaar;  



tenuitvoerlegging kan worden gelast als de veroordeelde de algemene voorwaarde niet naleeft en ook als de veroordeelde gedurende de proeftijd een bijzondere voorwaarde niet naleeft of een voorwaarde die daaraan van rechtswege is verbonden;



stelt als algemene voorwaarde:
de veroordeelde zal zich vóór het einde van de proeftijd niet aan een strafbaar feit schuldig maken;



stelt als bijzondere voorwaarden:

1. de veroordeelde zal zich gedurende de proeftijd melden bij Reclassering Nederland Marconistraat 2 3029 AK Rotterdam zolang en frequent als de reclassering noodzakelijk vindt;
2. de veroordeelde zal zich voor zijn problematiek onder ambulante behandeling stellen van Fivoor of een soortgelijke zorgverlener. De behandeling duurt de gehele proeftijd of zoveel korter als de reclassering in overleg met de zorgverlener verantwoord vindt. 
De veroordeelde houdt zich aan de huisregels en de aanwijzingen die de zorgverlener geeft voor de behandeling. Het innemen van door een arts voor te schrijven medicijnen kan onderdeel zijn van de behandeling;
3. de veroordeelde zal zich gedurende de proeftijd onthouden van het gebruik van verdovende middelen (drugs) onder de verplichting ten behoeve van de naleving van dit verbod mee te werken aan urineonderzoek zo frequent als de reclassering noodzakelijk vindt;
4. de veroordeelde zal meewerken aan het aflossen van zijn schulden en het treffen van afbetalingsregelingen ook als dit inhoudt meewerken aan schuldhulpverlening in het kader van de Wet Schuldsanering Natuurlijke Personen en de veroordeelde zal de reclassering inzicht geven in zijn financiën en schulden;
5. de veroordeelde zal vermijden dat hij in aanraking komt met kinderpornografisch materiaal en dat er kinderpornografisch materiaal op zijn digitale gegevensdragers komt. De veroordeelde zal zich dan ook op elke wijze onthouden van:
- het seksueel getint communiceren met minderjarigen; 
- het bezoeken van een digitale omgeving waarin kinderpornografisch materiaal kan worden verkregen; 
- het bezoeken van een digitale omgeving waarin over seksuele handelingen met minderjarigen wordt gecommuniceerd.
De veroordeelde bespreekt tijdens de gesprekken met de reclassering hoe hij denkt dit gedrag te voorkomen. De veroordeelde werkt mee aan controle van digitale gegevensdragers tijdens een huisbezoek. De veroordeelde verschaft toegang tot alle aanwezige computers smartphones en andere digitale gegevensdragers waarop afbeeldingen kunnen worden opgeslagen of waarmee het internet kan worden benaderd. De veroordeelde verstrekt de wachtwoorden die nodig zijn voor deze controle. De controle op digitale gegevensdragers vindt maximaal drie keer per jaar plaats. De controle is gericht op de vraag of de veroordeelde kinderpornografisch materiaal vermijdt. De controle strekt er niet toe een beeld te krijgen van het persoonlijke leven van de veroordeelde. De reclassering kan voor technische ondersteuning een deskundige meenemen. Bij de controle kan gebruik worden gemaakt van een hulpmiddel dat een indicatie geeft of kinderpornografisch materiaal aanwezig is;


verstaat dat van rechtswege de volgende voorwaarden zijn verbonden aan de hierboven genoemde bijzondere voorwaarden

- de veroordeelde zal ten behoeve van het vaststellen van zijn identiteit medewerking verlenen aan het nemen van één of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbieden;
- de veroordeelde zal medewerking verlenen aan reclasseringstoezicht daaronder begrepen de medewerking aan huisbezoeken en het zich melden bij de reclassering zo vaak en zolang als de reclassering dit noodzakelijk acht;


geeft aan genoemde reclasseringsinstelling opdracht toezicht te houden op de naleving van de voorwaarden en de veroordeelde ten behoeve daarvan te begeleiden;



veroordeelt de verdachte tot een taakstraf voor de duur van 160 (honderdzestig) uren waarbij Reclassering Nederland dient te bepalen uit welke werkzaamheden de taakstraf dient te bestaan;



beveelt dat voor het geval de veroordeelde de taakstraf niet naar behoren verricht vervangende hechtenis zal worden toegepast voor de duur van 80 (tachtig) dagen.



Dit vonnis is gewezen door:
mr. A.M.H. Geerars voorzitter
en mrs. F. van Buchem en F.J. Koningsveld rechters
in tegenwoordigheid van mr. C.J. Voogel-van Buuren griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.



De oudste rechter en de jongste rechter zijn buiten staat dit vonnis mede te ondertekenen.



Bijlage I 




Tekst tenlastelegging




Aan de verdachte wordt ten laste gelegd dat



hij op een of meer tijdstippen in of omstreeks de periode van 19 maart 2019 tot en met 27 oktober 2020 te Rotterdam althans in Nederland
meermalen althans eenmaal telkens een hoeveelheid afbeeldingen (in totaal 28 foto's en/of 1 filmpje) -en/of een gegevensdrager bevattende afbeeldingen te weten een mobiele telefoon (Huawei/VOG-L29) bevattende een hoeveelheid afbeeldingen (in totaal 28 foto's en/of 1 filmpje)- van seksuele gedragingen waarbij iemand die kennelijk de leeftijd van achttien jaar nog niet had bereikt is betrokken of schijnbaar is betrokken heeft verspreid aangeboden verworven in bezit gehad en/of zich daartoe door middel van een geautomatiseerd werk en/of met gebruikmaking van een communicatiedienst de toegang heeft verschaft welke seksuele gedragingen - zakelijk weergegeven - bestonden uit:
het met de/een penis oraal penetreren van het lichaam van een persoon die kennelijk de leeftijd van 18 jaar nog niet had bereikt
en/of
het met de/een penis oraal penetreren van het lichaam van een (ander) persoon door een persoon die kennelijk de leeftijd van 18 jaar nog niet had bereikt
(bestandsna(a)m(en): [bestandsnaam 1] en/of [bestandsnaam 2])
en/of
het met de/een vinger/hand en/of voorwerp betasten en/of aanraken van het geslachtsdeel van een persoon die kennelijk de leeftijd van 18 jaar nog niet had bereikt
en/of
het met de/een vinger/hand betasten en/of aanraken van het geslachtsdeel van een (ander) persoon door een persoon die kennelijk de leeftijd van 18 jaar nog niet had bereikt
(bestandsna(a)m(en): [bestandsnaam 1] en/of [bestandsnaam 3] en/of [bestandsnaam 4] en/of [bestandsnaam 5])
en/of
het geheel of gedeeltelijk naakt (laten) poseren van/door een persoon die kennelijk de leeftijd van 18 jaar nog niet had bereikt waarbij deze persoon gekleed is en/of opgemaakt is en/of poseert in een omgeving en/of met een voorwerp en/of in een erotisch getinte houding (op een wijze) die niet bij zijn/haar leeftijd past/passen en/of waarbij deze persoon zich (vervolgens) in opeenvolgende afbeeldingen/filmfragmenten van zijn/haar kleding ontdoet en/of (waarna) door het camerastandpunt en/of de (onnatuurlijke) pose en/of de wijze van kleden van deze persoon en/of de uitsnede van de foto's /film(s) nadrukkelijk het (ontblote) geslachtsdeel en/of billen van deze persoon in beeld gebracht worden (waarbij) de afbeelding (aldus) (telkens) een onmiskenbaar seksuele strekking heeft en/of strekt tot seksuele prikkeling 
(bestandsnaam: [bestandsnaam 6]).



