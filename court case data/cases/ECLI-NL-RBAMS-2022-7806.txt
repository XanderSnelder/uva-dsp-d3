

RECHTBANK AMSTERDAM
INTERNATIONALE RECHTSHULPKAMER



Parketnummer: 13/050957-22  
RK nummer: 22/1402




Datum uitspraak: 22 december 2022 







    UITSPRAAK





op de vordering ex artikel 23 Overleveringswet (OLW) ingediend door de officier van justitie bij deze rechtbank. Deze vordering dateert van 15 maart 2022 en betreft onder meer het in behandeling nemen van een Europees aanhoudingsbevel (EAB).
Dit EAB is uitgevaardigd op 14 februari 2022 door de Sąd Okręgowy [Circuit Court] Warszawa-Praga in Warsaw (Polen) en strekt tot de aanhouding en overlevering van:  




	[naam opgeëiste persoon]

	geboren te [geboorteplaats] (Polen) op [geboortedag] 1986 
	verblijvende te [adres] [woonplaats] 



hierna te noemen de opgeëiste persoon.






1Procesgang


De behandeling van het EAB heeft plaatsgevonden op de zitting van 8 december 2022. Het openbaar ministerie heeft zich laten vertegenwoordigen door mr. M. Diependaal officier van justitie. De opgeëiste persoon is niet verschenen. Zijn gemachtigd raadsvrouw mr. W. van Nunen die waarneemt voor mr. S. de Goede advocaat in Breda heeft namens hem het woord gevoerd.



De rechtbank stelt vast dat in deze zaak de wettelijke termijn waarbinnen de rechtbank op basis van de OLW op het overleveringsverzoek moet beslissen is verstreken. Dit ontslaat de rechtbank niet van haar verplichting om op het overleveringsverzoek te beslissen. Het betekent echter wel dat geen wettelijke grondslag meer bestaat voor gevangenhouding.





2Identiteit van de opgeëiste persoon


De rechtbank heeft de identiteit van de opgeëiste persoon onderzocht en vastgesteld dat de bovenvermelde personalia juist zijn en dat de opgeëiste persoon de Poolse nationaliteit heeft. 






3Grondslag en inhoud van het EAB


In het EAB wordt melding gemaakt van een judgment of Sąd Okręgowy [Circuit Court] Warszawa-Praga in Warsaw of 29 November 2018 (referentienummer: V K 80/18).



In het EAB staat vermeld dat de opgeëiste persoon in persoon is verschenen bij het proces dat tot de beslissing heeft geleid.



De overlevering wordt verzocht ten behoeve van de tenuitvoerlegging van een vrijheidsstraf voor de duur van vijf jaar door de opgeëiste persoon te ondergaan op het grondgebied van de uitvaardigende lidstaat. Van deze straf resteren volgens het EAB nog drie jaar één maand en 18 dagen. De vrijheidsstraf is aan de opgeëiste persoon opgelegd bij het hiervoor genoemde vonnis.



Dit vonnis betreft de feiten zoals die zijn omschreven in onderdeel e) van het EAB. 



De raadsvrouw heeft namens de opgeëiste persoon betoogd dat het onduidelijk is hoe het strafrestant tot stand is gekomen en dat het EAB daarom niet genoegzaam is zodat de overlevering moet worden geweigerd.



De officier van justitie heeft zich op het standpunt gesteld dat de discussie over het strafrestant een omstandigheid is die in een Poolse procedure aan de orde moet worden gesteld.



De rechtbank overweegt als volgt. In het EAB is onder rubriek C.2 melding gemaakt van de opgelegde straf en het deel van de straf dat de opgeëiste persoon na overlevering nog moet uitzitten. De duur van de opgelegde vrijheidsstraf is doorslaggevend zo volgt uit artikel 2 eerste lid Kaderbesluit 2002/584/JBZ. Er is sprake van een opgelegde vrijheidsstraf van een langere duur dan de vier maanden die vereist zijn voor een executieoverlevering. Er is dus voldaan aan artikel 7 OLW. De rechtbank ziet verder geen aanleiding om aan de verstrekte informatie omtrent het strafrestant te twijfelen. De opgeëiste persoon kan zijn standpunt desgewenst in Polen aan de orde stellen.





4Strafbaarheid; feit vermeld op bijlage 1 bij de OLW


Onderzoek naar de dubbele strafbaarheid van de feiten waarvoor de overlevering wordt verzocht moet achterwege blijven nu de uitvaardigende justitiële autoriteit de strafbare feiten heeft aangeduid als een feit vermeld in de lijst van bijlage 1 bij de OLW. De feiten vallen op deze lijst onder nummer 5 te weten:




	illegale handel in verdovende middelen en psychotrope stoffen.


Uit het EAB volgt dat op deze feiten naar het recht van Polen een vrijheidsstraf met een maximum van ten minste drie jaren is gesteld.






5Weigeringsgrond als bedoeld in artikel 13 OLW


Het EAB heeft betrekking op strafbare feiten die geacht worden geheel of gedeeltelijk op Nederlands grondgebied te zijn gepleegd. 
Op grond van artikel 13 eerste lid aanhef en onder a OLW kan de rechtbank de overlevering in die situatie weigeren.



De officier van justitie heeft de rechtbank in overweging gegeven om af te zien van toepassing van de weigeringsgrond en heeft daartoe het volgende aangevoerd:

- de opgeëiste persoon is in Polen vervolgd;
- het bewijs bevindt zich in Polen;
- de drugs waren bestemd voor de Poolse markt en daarom is aldaar de rechtsorde geschonden.


De rechtbank stelt voorop dat:


- aan de regeling van het EAB ten grondslag ligt dat overlevering de hoofdregel is en toepassing van een facultatieve weigeringsgrond de uitzondering dient te zijn;

- de weigeringsgrond ertoe strekt te voorkomen dat Nederland zou moeten meewerken aan overlevering voor een zogenoemd lijstfeit dat geheel of ten dele in Nederland is gepleegd en dat hier niet strafbaar is of hier niet pleegt te worden vervolgd.


Gelet op de door de officier van justitie aangevoerde argumenten vormt daarom het gegeven dat de feiten worden geacht geheel of gedeeltelijk in Nederland te zijn gepleegd naar het oordeel van de rechtbank onvoldoende aanleiding om de weigeringsgrond toe te passen. 





6Slotsom


Nu is vastgesteld dat het EAB voldoet aan de eisen van artikel 2 OLW er ook overigens geen weigeringsgronden aan de overlevering in de weg staan en er geen sprake is van een geval waarin aan het EAB geen gevolg mag worden gegeven dient de overlevering te worden toegestaan.





7Toepasselijke wetsbepalingen


De artikelen 2 5 7 en 13 OLW. 





8Beslissing



STAAT TOE de overlevering van [naam opgeëiste persoon] aan de Sąd Okręgowy [Circuit Court] Warszawa-Praga in Warsaw (Polen) voor de feiten zoals die zijn omschreven in onderdeel e) van het EAB.



Aldus gedaan door
mr. M. Snijders Blok-Nijensteen  				                         	voorzitter
mrs. M. van Mourik en mr. A.K. Glerum                         				   rechters
in tegenwoordigheid van mr. C.W. van der Hoek		                         	     griffier
en uitgesproken ter openbare zitting van 22 december 2022.






































Ingevolge artikel 29 tweede lid OLW staat tegen deze uitspraak geen gewoon rechtsmiddel open. 




 Zie artikel 22 OLW.


 De termijn van vrijheidsbeneming (en mogelijkheden tot verlenging daarvan) moeten in samenhang worden bezien met de wettelijke beslistermijn.

