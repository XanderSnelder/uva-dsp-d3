
Afdeling strafrecht

Parketnummer	: 20-002343-13 
Uitspraak	: 19 februari 2014
TEGENSPRAAK


Arrest van de meervoudige kamer voor strafzaken van het gerechtshof
's-Hertogenbosch


gewezen op het hoger beroep ingesteld tegen het vonnis van de rechtbank Limburg van 26 juni 2013 in de strafzaak met parketnummer 03-866144-13 tegen:





      [verdachte]

geboren te [geboorteplaats] op [geboortedatum] 
wonende te [adres].




Hoger beroep




Bij vonnis waarvan beroep is de verdachte vrijgesproken van het ten laste gelegde “medeplegen van in de uitoefening van een bedrijf opzettelijk verkopen van hennep en/of hasjiesj meermalen gepleegd”.



De officier van justitie heeft tegen voormeld vonnis hoger beroep ingesteld.




Onderzoek van de zaak




Dit arrest is gewezen naar aanleiding van het onderzoek op de terechtzitting in hoger beroep alsmede het onderzoek op de terechtzitting in eerste aanleg.



Het hof heeft kennisgenomen van de vordering van de advocaat-generaal en van hetgeen namens de verdachte naar voren is gebracht.



De advocaat-generaal heeft gevorderd dat het hof het vonnis van de rechtbank zal vernietigen en opnieuw rechtdoende het ten laste gelegde zal bewezen verklaren en verdachte zal veroordelen tot een onvoorwaardelijke geldboete van € 250- subsidiair 5 dagen hechtenis en een voorwaardelijke taakstraf voor de duur van 15 uren subsidiair 7 dagen hechtenis proeftijd twee jaar.



Namens verdachte is primair bepleit dat het hof het openbaar ministerie niet-ontvankelijk zal verklaren. Subsidiair is vrijspraak bepleit. Meer subsidiair is bepleit dat het hof verdachte zal ontslaan van alle rechtsvervolging. Meest subsidiair is een strafmaatverweer gevoerd.




Vonnis waarvan beroep




Het hof komt anders dan de rechtbank tot een bewezenverklaring van het ten laste gelegde en zal derhalve het vonnis vernietigen.




Tenlastelegging




Aan verdachte is ten laste gelegd dat:



hij op of omstreeks 6 mei 2013 in de gemeente Maastricht in/vanuit coffeeshop [coffeeshop] gelegen aan [adres] tezamen en in vereniging met een ander of anderen althans alleen in de uitoefening van een beroep en/of bedrijf opzettelijk meermalen althans eenmaal (telkens) heeft verkocht en/of afgeleverd en/of verstrekt ((telkens) aan (een) (aantal) niet-ingezetene(n) van Nederland) (telkens) (een) hoeveelhe(i)d(en) hasjiesj en/of (een) hoeveelhe(i)d(en) hennep zijnde hasjiesj en/of hennep (een) middel(en) vermeld op de bij de Opiumwet behorende lijst II; art 11 lid 3 Opiumwet




Ontvankelijkheid van het openbaar ministerie




1.


Verweren betreffende de ontvankelijkheid van het openbaar ministerie 




Door de verdediging is bepleit dat het openbaar ministerie niet-ontvankelijk wordt verklaard in de vervolging. 
Daartoe is aangevoerd dat het opnemen van het ingezetenencriterium in de Aanwijzing Opiumwet bij de beoordeling van de vraag of strafrechtelijk opgetreden dient te worden tegen een coffeeshop onrechtmatig is omdat:
i. het College van procureurs-generaal hiermee is getreden buiten de grenzen van zijn bevoegdheid; 
ii. het ingezetenencriterium in strijd is met het recht van de Europese Unie; en
iii. het ingezetenencriterium in strijd is met mensenrechtelijke en grondwettelijke discriminatieverboden.
Vanwege deze onrechtmatigheid moet volgens de verdediging het ingezetenencriterium bij de beoordeling of strafrechtelijke dient te worden opgetreden tegen de coffeeshop buiten toepassing worden gelaten. Aangezien de verdachte zich heeft gehouden aan de overige vijf gedoogcriteria van de Aanwijzing Opiumwet mocht hij erop vertrouwen dat geen strafvervolging zou worden ingesteld en derhalve is strafvervolging in strijd met het vertrouwensbeginsel.



Daarnaast is aangevoerd 
iv. 	dat het openbaar ministerie door de verdachte te vervolgen heeft gehandeld in strijd met beginselen van een behoorlijke procesorde en ook daarom niet-ontvankelijk moet worden verklaard in de vervolging.




2. 


Beoordelingskader van de gevoerde verweren




Voorop moet worden gesteld dat het opzettelijk verkopen van softdrugs als hennep en hasjiesj beide voorkomend op lijst II behorende bij de Opiumwet verboden is en een strafbaar feit is (artikel 3 onder B jo. artikel 11 van de Opiumwet). Ingevolge artikel 11 lid 3 van de Opiumwet is het bedrijfsmatig of als beroep opzettelijk verkopen van softdrugs een strafverzwarende omstandigheid. 



Het huidige coffeeshopbeleid is te vinden in de Aanwijzing Opiumwet van 13 december 2012 in werking getreden op 1 januari 2013 hierna te noemen de Aanwijzing. Deze aanwijzing is vastgesteld door het College van procureurs-generaal op de voet van artikel 130 lid 4 van de Wet op de rechterlijke organisatie welke bepaling luidt: “Het College kan algemene en bijzondere aanwijzingen geven betreffende de uitoefening van de taken en bevoegdheden van het openbaar ministerie”. 



De Aanwijzing bepaalt in par. 2.2.: “In de aanwijzing is alleen in het verband van het coffeeshopbeleid (…) sprake van gedogen van bepaalde strafbare feiten. (…) De grondslag van het gedoogbeleid ligt in de afweging van belangen waarbij het belang van handhaving moet wijken voor een hoger identificeerbaar algemeen belang. In de context van het drugsbeleid wordt dit hogere belang gevonden in de volksgezondheid (scheiding der markten) en de openbare orde. Het gaat dus om een positieve beslissing niet op te sporen en te vervolgen ongeacht de aanwezige capaciteit.”



De Aanwijzing definieert in par. 2.3 coffeeshops als “alcoholvrije horecagelegenheden waar handel in en gebruik van softdrugs plaatsvindt”. 
In par. 3.2.2. wordt bepaald dat “bij de beoordeling van de vraag of tegen een coffeeshop – een bij de wet verboden situatie - strafrechtelijk opgetreden dient te worden” de AHOJGI-criteria gelden. In een noot stelt de Aanwijzing dat deze criteria ook gelden ten aanzien van de toepassing van bestuursdwangbevoegdheden door de burgemeester. 
Achtereenvolgens houden de AHOJGI-criteria in dat 

- coffeeshops geen reclame mogen maken (Affichering) 
- geen Harddrugs voorhanden mogen hebben of mogen verkopen 
- geen Overlast mogen veroorzaken 
- niet toegankelijk mogen zijn voor en niet mogen verkopen aan Jeugdigen 
- slechts een beperkte hoeveelheid per transactie mogen verkopen en slechts een beperkte handelsvoorraad mogen hebben (Geringe hoeveelheden) en 
- niet toegankelijk mogen zijn voor en niet mogen verkopen aan anderen dan Ingezetenen van Nederland. 
Dit laatste het ingezetenencriterium geldt per 1 januari 2013 voor heel Nederland en is in de onderhavige strafzaak inzet van de discussie. 


In par. 3.2.2. bepaalt de Aanwijzing wat het gedoogbeleid inhoudt: “Tegen coffeeshops die op grond van een door de gemeente afgegeven vergunning beschikking of verklaring worden gedoogd zal niet strafrechtelijk worden opgetreden wegens de verkoop van op lijst II bij de Opiumwet vermelde hennepproducten zolang de AHOJGI-criteria worden nageleefd. (…) 
De handhaving van het ingezetenencriterium geschiedt in overleg met betrokken gemeenten en zo nodig gefaseerd zo is verwoord in de brief aan de Tweede Kamer (…). Voor een coffeeshop moet ingevolge het Checkpointarrest kenbaar zijn aan welke gedoogcriteria deze zich dient te houden. Daarom en in verband met een eventuele gefaseerde handhaving van het ingezetenencriterium geldt het volgende uitgangspunt: strafrechtelijk optreden tegen coffeeshops bij overtreding van het ingezetenencriterium vindt plaats in het kader van het in de driehoek afgestemde en lokaal vastgestelde coffeeshopbeleid. Onderdeel van dit beleid is een eveneens in de driehoek afgestemde handhavingsarrangement waarin per gedoogcriterium de eventuele bestuurlijke en strafrechtelijke sancties zijn opgenomen.”



Volgens de Aanwijzing (Pre-opsporing 1. Gedoogbeleid coffeeshops) stelt het lokale bestuur het coffeeshopbeleid – binnen het landelijk kader (de Opiumwet en de Aanwijzing Opiumwet) – vast en voert de regie. De lokale driehoek (bestaande uit de burgemeester de officier van justitie en de korpschef van politie) vult het beleid concreet in en stelt prioriteiten bij de dagelijkse handhaving. Het zogeheten handhavingsarrangement waarbinnen in de bewoordingen van de Aanwijzing “het optreden van bestuur politie en OM op elkaar aansluit en elkaar aanvult” is de basis van de bestuursrechtelijke en strafrechtelijke handhaving van het beleid. “De handhaving van de gedoogcriteria ligt (…) primair bij de burgemeester in de uitoefening van zijn sluitingsbevoegdheid ex artikel 13b van de Opiumwet. De strafrechtelijke handhaving door het Openbaar Ministerie is het sluitstuk van de bestuurlijke handhaving door de gemeente. (…) De bevoegdheid van de burgemeester doet op geen enkele wijze afbreuk aan de bevoegdheden om strafrechtelijk op te treden” aldus de Aanwijzing.



Het lokale coffeeshopbeleid van de gemeente Maastricht is in overeenstemming met de lokale driehoek vastgesteld door de burgemeester van Maastricht en vastgelegd in het zogenaamde ‘Damoclesbeleid Coffeeshops 2013’. Tot 18 mei 2013 heeft gegolden het Damoclesbeleid Coffeeshops 2013 tot stand gekomen op 21 januari 2013 en in werking getreden op 2 februari 2013. Op 18 mei 2013 is een nieuw Damoclesbeleid Coffeeshops 2013 in werking getreden. Deze regeling is inhoudelijk gelijk aan die van 21 januari 2013 alleen is in de considerans uitgebreider gemotiveerd waarom het ingezetenencriterium wordt gehanteerd. In de kern komt het Maastrichtse Damoclesbeleid er voor zover hier relevant op neer dat “in navolging van het gestelde in de Aanwijzing Opiumwet” en onder verwijzing naar de in de Aanwijzing Opiumwet genoemde brief van de Minister van Veiligheid en Justitie (d.d. 19 november 2012; hof) ook het ingezetenencriterium door middel van bestuursdwang wordt gehandhaafd. 



In de brief van de Minister van Veiligheid en Justitie van 19 november 2012 staat onder meer het volgende:



“Doelstelling van het coffeeshopbeleid is (…) om een einde te maken aan het ‘open-deur-beleid’ van de coffeeshops. Dit om overlast en criminaliteit die verband houden met coffeeshops en de handel in verdovende middelen tegen te gaan. Coffeeshops moeten kleiner en meer beheersbaar worden gemaakt. De aantrekkingskracht van het Nederlandse drugsbeleid op gebruikers afkomstig uit het buitenland moet worden teruggedrongen. (…)



De uitvoering van het aangescherpte coffeeshopbeleid wordt vereenvoudigd. In dat kader zijn er in het Regeerakkoord de volgende afspraken opgenomen:
- De wietpas vervalt maar de toegang tot coffeeshops blijft voorbehouden aan ingezetenen die een identiteitsbewijs of verblijfsvergunning samen met een uittreksel uit het bevolkingsregister kunnen tonen. De handhaving van dit ingezetenencriterium geschiedt in overleg met de gemeenten en zo nodig gefaseerd waarbij wordt aangesloten bij het lokale coffeeshop en veiligheidsbeleid (…).
(…)
Op basis van het regeerakkoord wordt het coffeeshopbeleid per 1 januari 2013 als volgt vormgegeven:



Het weren van drugstoeristen wordt onverkort doorgezet



Landelijke invoering van het ingezetenencriterium wordt per 1 januari 2013 doorgezet. De Aanwijzing Opiumwet van het OM wordt in dat verband aangepast. (…)



Deze afspraak in het regeerakkoord [dat de wietpas vervalt Hof] past bij de ervaringen en aanbevelingen van de provincies Limburg Noord-Brabant en Zeeland (…). Immers door het succes van het ingezetenencriterium is de toestroom van drugstoeristen afgenomen en zijn de coffeeshops de facto kleiner en meer beheersbaar geworden. (…)



Met deze aanpassing van het aangescherpte coffeeshopbeleid meen ik rekening houdend met de ervaringen in Limburg Noord-Brabant en Zeeland zo maximaal mogelijk te blijven inzetten op het tegengaan van overlast en criminaliteit die verband houden met coffeeshops en de handel in verdovende middelen.”




Beoordeling van de verweren betreffende de ontvankelijkheid van het openbaar ministerie





3.

Het eerste argument van de verdediging tegen het ingezetenencriterium komt erop neer dat het College van procureurs-generaal met het opnemen van het ingezetenencriterium in de Aanwijzing is getreden buiten de grenzen van zijn bevoegdheid. Het College heeft geen wetgevende bevoegdheid aldus de verdediging en mag derhalve geen algemeen verbindende voorschriften geven (pleitnota eerste aanleg par. 4). Het College van procureurs-generaal mag derhalve bestaande wetten niet wijzigen of aanvullen zeker niet waar het de Opiumwet betreft nu deze wet een uitputtende regeling kent. Desondanks zijn in de Aanwijzing door het ingezetenecriterium de wettelijke verbodsbepalingen “opgerekt” (pleitnota eerste aanleg par. 5.3) en worden aan coffeeshophouders verplichtingen opgelegd die niet zijn terug te voeren op de Opiumwet te weten het niet toelaten van niet-ingezetenen tot de coffeeshop en het niet mogen aanbieden aan hen van legale horecadiensten (pleitnota eerste aanleg par. 6.1). 



4.
Dit verweer miskent in de eerste plaats dat elke verkoop van softdrugs een strafbaar feit oplevert (op grond van art. 3 onder B jo. art. 11 Opiumwet) en in de tweede plaats dat de Aanwijzing geen uitbreiding inhoudt van deze strafbaarstelling maar slechts de voorwaarden formuleert waaronder het openbaar ministerie afziet van vervolging van verdachten van deze strafbare feiten indien deze feiten zijn begaan in het kader van een coffeeshop. Het vaststellen van de AHOJGI-criteria betreft derhalve niet het vaststellen van algemeen verbindende voorschriften laat staan het wijzigen of aanvullen van de strafbaarstellingen uit de Opiumwet maar het vaststellen van het vervolgingsbeleid. Met andere woorden door middel van de AHOJGI-criteria wordt vormgegeven hoe het openbaar ministerie het opportuniteitsbeginsel als bedoeld in artikel 167 tweede lid van het Wetboek van Strafvordering zal hanteren. Dat is een bevoegdheid van het College van procureurs-generaal. 



5.
Het tweede argument van de verdediging is dat het ingezetenencriterium in strijd is met het recht van de Europese Unie (hierna: EU).
Volgens de raadsman beperkt de Aanwijzing met het ingezetenencriterium de vrijheid van dienstenverkeer in de EU thans te vinden in artikel 56 van het Verdrag betreffende de werking van de Europese Unie (hierna: ‘VWEU’). Hiertoe voert de raadsman aan dat het een verkapte vorm van discriminatie oplevert omdat het hoofdzakelijk ten nadele van burgers van andere lidstaten werkt. Hoewel het Hof van Justitie in het arrest-Josemans eerder oordeelde dat een vergelijkbare lokale verordening niet strijdig was met het EU-recht is de verdediging van oordeel dat dit voor het ingezetenencriterium in de Aanwijzing anders is. 



6.
Het hof overweegt als volgt.
Het arrest van het Hof van Justitie EU van 16 december 2010 is gewezen op een verzoek om een prejudiciële beslissing van de Afdeling bestuursrechtspraak van de Raad van State in een bestuursrechtelijke procedure tussen de heer M.M. Josemans exploitant van de Maastrichtse coffeeshop Easy Going en de burgemeester van Maastricht op de grond dat de burgemeester de betrokken inrichting tijdelijk gesloten had verklaard nadat tweemaal was geconstateerd dat daarin niet in Nederland woonachtige personen waren toegelaten in strijd met de in die gemeente geldende bepalingen opgenomen in de Algemene Plaatselijke Verordening (hierna: ‘APV’). 
De betreffende bepaling in de (toenmalige) APV verbiedt de houder van een inrichting (coffeeshop) andere personen dan ingezetenen toe te laten of aldaar te laten verblijven. Onder ingezetenen worden in de APV verstaan personen die hun werkelijke woonplaats in Nederland hebben.
Een aantal voor deze zaak relevante overwegingen van het Hof van Justitie EU op de prejudiciële vragen wordt hierna al dan niet samengevat weergegeven: 



(r.o. 41-42) Het Hof van Justitie EU stelt allereerst vast dat de coffeeshophouder zich voor wat betreft de verkoop van softdrugs niet kan beroepen op de verkeersvrijheden of het beginsel van non-discriminatie “daar het verboden is om verdovende middelen die geen deel uitmaken van een dergelijk strikt gecontroleerd circuit [ten behoeve van gebruik voor medische en wetenschappelijke doeleinden; hof] in het economische en commerciële circuit van de Unie te brengen”. 
(r.o. 46-50 en 54) Waar het ingezetenencriterium wordt gehanteerd met betrekking tot de legale horeca-activiteiten van de coffeeshop (verkoop alcoholvrije dranken en eetwaren) kan volgens het Hof van Justitie echter wel een beroep worden gedaan op de fundamentele vrijheid van het vrij verrichten van diensten. 
(r.o.51-52) In dit kader merkt het Hof op dat het discriminatieverbod op het gebied van het vrij verrichten van diensten nader is uitgewerkt bij artikel 49 EG-verdrag (thans art. 56 VWEU; hof). 
(r.o. 58-59) Het beginsel van gelijke behandeling waarvan artikel 49 EG-verdrag dus een bijzondere uitdrukking is verbiedt niet alleen zichtbare discriminaties op grond van nationaliteit maar ook verkapte vormen van discriminatie die door toepassing van andere onderscheidingscriteria in feite tot hetzelfde resultaat leiden. Dit is met name het geval met een maatregel die als onderscheidend criterium de woon- of verblijfplaats hanteert omdat dit hoofdzakelijk ten nadele van burgers van andere lidstaten kan werken voor zover niet-ingezetenen meestal niet-staatsburgers zijn.
(r.o. 60) Omdat het ingezetenencriterium aldus het vrij verrichten van diensten beperkt moet worden onderzocht of deze beperking objectief kan worden gerechtvaardigd door legitieme belangen die door het Unierecht zijn erkend. 
(r.o. 64) De Nederlandse autoriteiten stellen vast dat de problemen in Maastricht in verband met de verkoop van softdrugs zoals verschillende vormen van overlast criminaliteit en een toenemend aantal illegale verkooppunten van drugs harddrugs inbegrepen door het drugstoerisme zijn toegenomen. De Belgische Duitse en Franse regering wijzen op de verstoringen van de openbare orde waarmee dit verschijnsel waaronder de illegale uitvoer van cannabis in de andere lidstaten dan Nederland in het bijzonder in de aangrenzende staten gepaard gaat.
(r.o. 65-66) Die rechtvaardiging acht het Hof van Justitie aanwezig in het tegengaan van drugstoerisme en de daarmee gepaard gaande overlast zijnde een onderdeel van de drugsbestrijding. Zij houdt verband met de handhaving van de openbare orde alsook met de bescherming van de gezondheid van de burgers zowel op het niveau van de lidstaten als op dat van de Unie. 
(r.o. 67-68) Voorts wordt door het Hof van Justitie EU herinnerd aan de noodzaak van drugsbestrijding zoals blijkt uit verschillende internationale verdragen en EU-recht en wordt door het Hof erop gewezen dat een aantal instrumenten van de Unie uitdrukkelijk zijn gericht op de bestrijding van drugstoerisme.
(r.o. 69) Maatregelen die het vrij verrichten van diensten beperken kunnen echter slechts hun rechtvaardiging vinden in het doel van bestrijding van drugstoerisme en de daarmee gepaard gaande overlast indien zij geschikt zijn om de verwezenlijking van dit doel te verzekeren en niet verder gaan dan voor het bereiken daarvan noodzakelijk is.
(r.o. 70) Een beperkende maatregel kan slechts geschikt worden geacht om de verwezenlijking van het nagestreefde doel te waarborgen wanneer het bereiken daarvan daadwerkelijk op coherente en stelselmatige wijze wordt nagestreefd.
(r.o. 75) Het staat buiten kijf dat een verbod om niet-ingezetenen tot coffeeshops toe te laten een maatregel is om het drugstoerisme aanzienlijk te beperken en bijgevolg de daardoor veroorzaakte problemen te verminderen.
(rov. 78) Het kan niet incoherent worden geacht dat een lidstaat passende maatregelen neemt om het hoofd te bieden aan een massale instroom van inwoners uit andere lidstaten die willen profiteren van de in deze staat gedoogde verkoop van producten die wegens hun aard in alle lidstaten onder een verkoopverbod vallen.
(r.o. 79) Het ingezetenencriterium geldt slechts voor inrichtingen waarvan de hoofdactiviteit bestaat in de verkoop van cannabis. Dit staat er niet aan in de weg dat een niet in Nederland woonachtige persoon zich naar andere horeca-inrichtingen in Maastricht begeeft om aldaar alcoholvrije dranken en eetwaren te nuttigen. Volgens de Nederlandse regering zijn er meer dan 500 van die inrichtingen.
(r.o. 80) Maatregelen die het vrij verrichten van diensten minder beperken zoals de beperking van het aantal coffeeshops de invoering van een pasjessysteem of de beperking van de hoeveelheid cannabis die per persoon kan worden gekocht zijn volgens de Nederlandse autoriteiten beproefd maar met betrekking tot het nagestreefde doel onvoldoende en inefficiënt gebleken.
(r.o. 81) Meer in het bijzonder de mogelijkheid om aan niet-ingezetenen toegang tot coffeeshops te verlenen maar de verkoop van cannabis aan hen te verbieden lijkt een moeilijk te controleren maatregel die er bovendien toe kan leiden dat de illegale handel in of de wederverkoop van cannabis door ingezetenen aan niet ingezetenen in de coffeeshops wordt aangemoedigd.
(r.o. 83) De conclusie is dat het ingezetenencriterium geschikt is om de verwezenlijking van het doel van bestrijding van het drugstoerisme en de daarmee gepaard gaande overlast te waarborgen en niet verder gaat dan voor het bereiken daarvan noodzakelijk is en 
(r.o. 84) dat de aan de orde zijnde regeling een gerechtvaardigde inperking is op het beginsel van het vrij verrichten van diensten.



7.
Het hof is van oordeel dat door de verdediging geen goede gronden zijn aangevoerd om thans anders te oordelen dan het Hof van Justitie EU heeft gedaan in de hierboven besproken zaak Josemans vs. Burgemeester van Maastricht.
In de pleitnota in hoger beroep inzake [zaak] (nr. 18 30 en 34) heeft de raadsman betoogd dat het ingezetenencriterium evident geen geschikt instrument is om beperking van overlast te bewerkstelligen aangezien het juist meer overlast veroorzaakt mede omdat het ingezetenencriterium niet landelijk wordt toegepast. 
Dit argument miskent naar het oordeel van het hof dat het bestrijden van drugstoerisme en de daarmee gepaard gaande overlast een zelfstandige rechtvaardigingsgrond vormt waarbij
– zoals blijkt uit r.o. 64-69 van het arrest Josemans vs Burgemeester van Maastricht met name r.o. 64 – het begrip “overlast” in dit kader niet is beperkt tot lokale overlast maar mede ziet op verstoringen van de openbare orde in buurlanden van Nederland ten gevolge van het drugstoerisme waaronder de illegale uitvoer van cannabis alsmede dat (gefaseerde) handhaving van het ingezetenencriterium gelet op de Aanwijzing en de hiervoor geciteerde brief van de Minister van Veiligheid en Justitie van 19 november 2012 landelijk beleid vormt. 



8.
Het derde argument van de verdediging is dat het ingezetenencriterium in strijd is met mensenrechtelijke en grondwettelijke discriminatieverboden zoals artikel 14 van het EVRM artikel 1 van het Twaalfde Protocol en artikel 1 van de Grondwet.



9.
Op dezelfde gronden als hiervoor besproken onder 6 en 7 is het hof van oordeel dat de ongelijke behandeling naar nationaliteit objectief gerechtvaardigd wordt door het doel van de maatregel en dat de maatregel proportioneel is. Ook dit argument moet dus worden verworpen.



10.
Aangezien geen van drie aangevoerde argumenten (als bedoeld hierboven onder 1) doel treft verwerpt het hof de stelling dat het ingezetenencriterium onrechtmatig is. Er is dus geen goede grond om de Aanwijzing waarin het ingezetenencriterium is opgenomen buiten toepassing te laten.



11.
Als zelfstandige grond voor niet-ontvankelijkverklaring is door de verdediging aangevoerd dat het openbaar ministerie door verdachte te vervolgen in strijd heeft gehandeld met beginselen van een behoorlijke procesorde. Daartoe is aangevoerd dat sprake is van willekeur zowel voor wat betreft de handhaving in Maastricht ten opzichte van andere coffeeshopgemeenten als voor wat betreft de concrete vervolging van verdachte.



Het hof overweegt als volgt.



Het hof stelt voorop dat de beslissing van het openbaar ministerie om tot vervolging over te gaan zich slechts in zeer beperkte mate leent voor een inhoudelijke rechterlijke toetsing in die zin dat slechts in uitzonderlijke gevallen plaats is voor een niet-ontvankelijkverklaring van het openbaar ministerie in de vervolging op de grond dat het instellen of voortzetten van die vervolging onverenigbaar is met beginselen van een goede procesorde. Een dergelijk uitzonderlijk geval doet zich onder meer voor wanneer de vervolging wordt ingesteld of voortgezet terwijl geen redelijk handelend lid van het openbaar ministerie heeft kunnen oordelen dat met (voortzetting van) de vervolging enig door strafrechtelijke handhaving beschermd belang gediend kan zijn. Dit wordt ook wel omschreven als het verbod van willekeur of het beginsel van een redelijke en billijke belangenafweging.



Het hof is van oordeel dat door de verdediging geen feiten en omstandigheden zijn aangevoerd op grond waarvan moet worden aangenomen dat zich hier zo’n uitzonderlijk geval voordoet. 
Hierbij neemt het hof in aanmerking dat in de gemeente Maastricht het beleid waarbij het ingezetenencriterium is ingevoerd tot stand is gekomen in overeenstemming met de lokale driehoek (Damoclesbeleid) en wordt gehandhaafd in overeenstemming met de lokale driehoek en dat het openbaar ministerie zich conform de Aanwijzing Opiumwet als sluitstuk van die bestuurlijke handhaving daarbij heeft aangesloten. Uit hetgeen hiervoor is overwogen blijkt dat de burgemeester van Maastricht en het openbaar ministerie daartoe naar het oordeel van het hof gerechtigd zijn en waren. Handhaving van het ingezetenencriterium uitmondend in de vervolging van onder anderen verdachte volgens dit expliciet en gepubliceerd rechtmatige landelijke en lokale beleid is naar het oordeel van het hof niet willekeurig. Daaraan doet niet af dat in andere coffeeshopgemeenten het ingezetenencriterium niet of onvolledig werd gehandhaafd ten tijde van het ten laste gelegde misdrijf.
Evenmin kan het willekeurig worden genoemd dat niet alleen de eigenaar van de coffeeshop waarin het ingezetenencriterium wordt genegeerd wordt vervolgd maar ook degenen die als personeel van die eigenaar feitelijk cannabisproducten hebben verkocht aan niet-ingezetenen. Het gedoogbeleid houdt immers in dat niet strafrechtelijk wordt opgetreden “tegen coffeeshops” zolang de AHOJGI-criteria worden nageleefd. Daarbij is personeel in die coffeeshops niet uitgezonderd van eventueel strafrechtelijk optreden indien ook door hen dit gedoogcriterium wordt overtreden.



Het hof verwerpt derhalve ook dit verweer.



12.
Nu alle daartoe aangevoerde argumenten niet slagen wordt het verweer dat het openbaar ministerie niet-ontvankelijk moet worden verklaard in de strafvervolging verworpen. 




Bewezenverklaring




Het hof acht wettig en overtuigend bewezen dat verdachte het ten laste gelegde heeft begaan met dien verstande dat:



hij op 6 mei 2013 in de gemeente Maastricht vanuit coffeeshop [coffeeshop] gelegen aan [adres] tezamen en in vereniging met anderen in de uitoefening van een bedrijf opzettelijk meermalen heeft verkocht aan een aantal niet-ingezetenen van Nederland een hoeveelheid hasjiesj en/of een hoeveelheid hennep zijnde hasjiesj en hennep middelen vermeld op de bij de Opiumwet behorende lijst II.



Het hof acht niet bewezen hetgeen verdachte meer of anders is ten laste gelegd dan hierboven is bewezenverklaard zodat deze daarvan behoort te worden vrijgesproken.




Door het hof gebruikte bewijsmiddelen






1.
Het proces-verbaal van bevindingen van verbalisanten [verbalisanten]  d.d. 6 mei 2013 dossierpagina’s 78-80 voor zover inhoudende:



Op maandag 6 mei 2013 werden de verdachten [klant 1] [klant 2] [klant 3] en [klant 4] aangehouden ter zake bezit van softdrugs hetgeen bleek te zijn aangekocht bij de coffeeshop [coffeeshop] gelegen aan [adres] te Maastricht.


(…)


Op maandag 6 mei 2013 uur traden wij verbalisanten met meerdere collegae de coffeeshop [coffeeshop] binnen teneinde op grond van de Opiumwet het verdere onderzoek in te stellen.


(…)


In voornoemde coffeeshop waren aanwezig de verdachten [medeverdachte eigenaar coffeeshop] en [verdachte].


(…)


Wij zagen dat er  meerdere niet in Nederland ingezetenen in voornoemde coffeeshop aanwezig waren. Van de aanwezige niet ingezetenen (11) waarbij wel verdovende middelen werden aangetroffen werden van iedereen afzonderlijk een proces-verbaal van verhoor verdachte een kennisgeving van inbeslagneming en een afstandsverklaring opgemaakt. Voor iedere afzonderlijke verdachte was de aangetroffen en inbeslaggenomen hoeveelheid minder dan 5 gram softdrugs. 




Opmerking hof: van de elf aanwezige en verhoorde niet-ingezetenen verklaarden er tien dat zij die dag softdrugs hadden gekocht in coffeeshop [coffeeshop] ([verwijzingen vindplaatsen]). 




2.
De verklaring van verdachte ter terechtzitting van de rechtbank d.d. 12 juni 2013 voor zover inhoudende: 



Ik was op 6 mei 2013 mijn werk aan het doen in coffeeshop [coffeeshop] in Maastricht. Ik ben werkzaam als portier. Ik weet dat in de [coffeeshop] softdrugs worden verkocht. Op 6 mei 2013 heb ik de paspoorten van de bezoekers gecontroleerd. Ik werk in opdracht van medeverdachte [medeverdachte eigenaar coffeeshop].





3.
Het proces-verbaal van de terechtzitting van de rechtbank Limburg d.d. 12 juni 2013 voor zover inhoudende als verklaring van [medeverdachte eigenaar coffeeshop] als verdachte in zijn eigen zaak welk proces-verbaal door het hof ter terechtzitting van 5 februari 2013 is toegevoegd aan het procesdossier in de onderhavige zaak: 



Ik ben mede-eigenaar van coffeeshop [coffeeshop] te Maastricht. Op 6 mei 2013 was ik als beheerder/eigenaar aanwezig in de coffeeshop. Ik verricht allerlei werkzaamheden. Ik heb op 6 mei 2013 ook meermalen softdrugs verkocht aan niet-ingezetenen van Nederland. Tegen de portier [het hof begrijpt: verdachte] heb ik op 6 mei 2013 gezegd dat eenieder boven de achttien jaar oud de coffeeshop binnen mocht komen.




4.
Het proces-verbaal van verhoor verdachte d.d. 6 mei 2013 dossierpagina’s 174-175 voor zover inhoudende:



V(raag hof). Welke personeelsleden waren er vandaag nog meer in de coffeeshop werkzaam?


A(ntwoord verdachte hof). [verdachte] en [medeverdachte werknemer].





Bijzondere overwegingen omtrent het bewijs




Het hof overweegt dat het hier gaat om verkoop van cannabisproducten in een coffeeshop te Maastricht nadat door de Vereniging Officiële Coffeeshops Maastricht (VOCM) in een persbericht van 2 mei 2013 (dossierpagina 17) was aangekondigd dat de coffeeshops vanaf 5 mei 2013 weer toegankelijk zouden zijn voor niet-ingezetenen van Nederland en nadat de burgemeester van Maastricht in een persbericht van 2 mei 2013 (dossierpagina 18) had aangekondigd dat hij het ingezetenencriterium zou handhaven en dat in overleg met het openbaar ministerie was besloten om bij overtreding van dat criterium zowel strafrechtelijk als bestuursrechtelijk op te treden. In de coffeeshops is vervolgens bewust het ingezetenencriterium overtreden zoals is ten laste gelegd. Dit is geschied in het kader van de bedrijfsuitoefening van de onderhavige coffeeshop en in nauwe en bewuste samenwerking van de eigenaar van de coffeeshop met diens personeel dat als verkoper cannabisproducten verkocht aan niet-ingezeten dan wel als portier niet-ingezetenen toeliet tot de coffeeshop om daar cannabisproducten te kunnen kopen.



Anders dan de rechtbank en bepleit door de verdediging komt het hof tot een bewezenverklaring van het ten laste gelegde medeplegen van het in de uitoefening van een bedrijf opzettelijk verkopen van hennep en/of hasjiesj meermalen gepleegd. Verdachte heeft namelijk als portier van coffeeshop[coffeeshop] in bewuste en nauwe samenwerking met eigenaar [medeverdachte eigenaar coffeeshop] en de andere personeelsleden van de coffeeshop bijgedragen aan de verkoop van hennep en/of hasjiesj in de coffeeshop [coffeeshop] aan niet-ingezetenen van Nederland. 



Het hof stelt vast dat in de coffeeshop waar verdachte werkzaam was sprake was van een bedrijfsmatige structuur met een onderlinge rolverdeling met als voornaamste doel de verkoop van cannabis. Bij een coffeeshop vervult de portier een wezenlijke rol met betrekking tot deze verkoop immers deze heeft zowel een taak bij het  beperken van overlast als bij de controle op de naleving van andere gedoogcriteria te weten leeftijd en ingezetenschap. 
Verdachte is door de eigenaar van de coffeeshop geïnstrueerd niet-ingezetenen toe te laten tot de coffeeshop en wist dat het de bedoeling was dat aan die niet-ingezetenen ook cannabis zou worden verkocht. Hij heeft daarmee ten minste willens en wetens de aanmerkelijke kans aanvaard dat aan niet-ingezetenen die hij tot de coffeeshop toeliet cannabis zou worden verkocht. 



Gelet op het voorgaande is naar het oordeel van het hof sprake van een zodanig bewuste en nauwe samenwerking gericht op het verkopen van cannabis ook aan niet-ingezetenen dat gesproken kan worden van medeplegen zoals ten laste gelegd.




Strafbaarheid van het bewezenverklaarde




Het bewezen verklaarde levert op:




medeplegen van in de uitoefening van een bedrijf opzettelijk handelen in strijd met een in artikel 3 onder B van de Opiumwet gegeven verbod meermalen gepleegd




en is strafbaar gesteld bij artikel 11 derde lid van de Opiumwet.



Er zijn geen feiten of omstandigheden aannemelijk geworden die de strafbaarheid van het feit uitsluiten.




Strafbaarheid van de verdachte




Door de verdediging is een beroep gedaan op overmacht-noodtoestand. Daartoe is aangevoerd dat verdachte moest kiezen tussen overtreding van het ingezetenencriterium enerzijds en handelen in strijd met artikel 1 van de Grondwet en artikel 7 van de Algemene wet gelijke behandeling anderzijds. 



Het hof overweegt als volgt.



In hetgeen hiervoor is overwogen in verband met de ontvankelijkheid van het Openbaar ministerie in de vervolging komt het hof tot het oordeel dat voor het door het ingezetenencriterium gemaakte onderscheid een rechtvaardiging bestaat. 
Van een botsing van rechtsbelangen waaruit de verdachte zou moeten kiezen is derhalve geen sprake. Daarmee komt de grondslag aan het beroep op overmacht-noodtoestand te ontvallen.



Het hof verwerpt het verweer.



Er zijn ook overigens geen feiten of omstandigheden aannemelijk geworden die de strafbaarheid van de verdachte uitsluiten. 



De verdachte is daarom strafbaar voor het hiervoor bewezen verklaarde.




Op te leggen straf of maatregel




Bij de bepaling van de op te leggen straf is gelet op de aard en de ernst van hetgeen bewezen
is verklaard op de omstandigheden waaronder het bewezen verklaarde is begaan en op de
persoon van de verdachte zoals een en ander bij het onderzoek ter terechtzitting naar voren
is gekomen.



Door de verdediging is bepleit dat het hof toepassing zal geven aan artikel 9a van het Wetboek van Strafrecht dan wel de straf zal matigen gelet op de persoonlijke belangen van verdachte.



Het hof is van oordeel dat gelet op een juiste normhandhaving niet kan worden volstaan met een schuldigverklaring zonder strafoplegging.



In hetgeen door de verdediging is aangevoerd en het hof is gebleken omtrent de ondergeschikte positie van verdachte als medewerker van de coffeeshop waarin hij werkzaam was ziet het hof anders dan de advocaat-generaal evenwel aanleiding te volstaan met een geheel voorwaardelijke geldboete van € 450- met een proeftijd van twee jaar.



Met oplegging van een voorwaardelijke straf wordt enerzijds de ernst van het
bewezen verklaarde tot uitdrukking gebracht en wordt anderzijds de strafoplegging
dienstbaar gemaakt aan het voorkomen van nieuwe strafbare feiten.



Bij de vaststelling van de hoogte van de geldboete heeft het hof rekening gehouden met de financiële draagkracht van de verdachte voor zover daarvan ter terechtzitting is gebleken.




Toepasselijke wettelijke voorschriften




De beslissing is gegrond op de artikelen 3 en 11 van de Opiumwet en de artikelen 14a 14b 14c 23 24 24c 47 en 57 van het Wetboek van Strafrecht zoals deze luidden ten tijde van het bewezenverklaarde.






BESLISSING


Het hof:



Vernietigt het vonnis waarvan beroep en doet opnieuw recht:



Verklaart zoals hiervoor overwogen bewezen dat de verdachte het ten laste gelegde heeft begaan.



Verklaart niet bewezen hetgeen de verdachte meer of anders is ten laste gelegd dan hierboven is bewezen verklaard en spreekt de verdachte daarvan vrij.



Verklaart het bewezen verklaarde strafbaar kwalificeert dit als hiervoor vermeld en verklaart de verdachte strafbaar.



Veroordeelt de verdachte tot een geldboete van € 45000 (vierhonderdvijftig euro) bij gebreke van betaling en verhaal te vervangen door 9 (negen) dagen hechtenis.



Bepaalt dat de geldboete niet ten uitvoer zal worden gelegd tenzij de rechter later anders mocht gelasten omdat verdachte zich voor het einde van een proeftijd van 2 (twee) jaren aan een strafbaar feit heeft schuldig gemaakt.







Aldus gewezen door
mr. J.C.A.M. Claassens voorzitter
mr. C.M. Hilverda en mr. N.J.M. Ruyters raadsheren
in tegenwoordigheid van mr. drs. T. Kraniotis griffier
en op 19 februari 2014 ter openbare terechtzitting uitgesproken.






Stcrt. 2012 26938 kenmerk 2012A021.


 De Ster 1 februari 2013 Gemeenteblad 2013 C. no. 10. 


 De Ster 17 mei 2013 Gemeenteblad 2013 C. no. 32.


 Kamerstukken 24 077 nummer 293.


 HvJ 16 december 2010 C-137/09 (Josemans) NJ 2011 290 met noot A.H. Klip.


 De hierna opgesomde en zakelijk weergegeven bewijsmiddelen zijn - tenzij anders vermeld - opgenomen in het in de wettige vorm opgemaakte proces-verbaal van politie Limburg-Zuid district Maastricht DOEN team Maastricht proces-verbaalnummer 2013047012 sluitingsdatum 16 mei 2013 bestaande uit in de wettige vorm opgemaakte processen-verbaal en andere geschriften doorgenummerde dossierpagina’s 1 tot en met 177.

