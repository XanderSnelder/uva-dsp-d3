

RECHTBANK ROTTERDAM
zittinghoudende te Dordrecht


Sector strafrecht

parketnummer: 10/602058-07

verkort vonnis van de meervoudige kamer d.d. 18 december 2008

tegenspraak

in de strafzaak tegen



[verdachte]
geboren in 1966 
wonende te                             
thans gedetineerd in de P.I. Flevoland HvB ‘Lelystad’ te Lelystad. 




De rechtbank heeft de processtukken gezien en kennis genomen van de
vordering van de officier van justitie en van hetgeen de verdediging naar voren
heeft gebracht.



1. De tenlastelegging
 
Aan de verdachte is ten laste gelegd dat:


1.
hij in of omstreeks de periode van 11 juni 2003 tot en met 4 februari 2008
te Venhuizen (gemeente Drechterland) en/of Blokker (gemeente Hoorn) en/of
Grosthuizen (gemeente Koggenland) en/of Heerhugowaard en/of Diemen en/of
Amsterdam en/of elders in Nederland tezamen en in vereniging met een ander of
anderen althans alleen om een feit als bedoeld
- in het derde of vierde lid van artikel 10 van de Opiumwet (in de periode van
  11 juni 2003 tot en met 30 juni 2006) en
- in het vierde of vijfde lid van artikel 10 van de Opiumwet (in de periode van
  1 juli 2006 tot en met 4 februari 2008)
te weten het opzettelijk bereiden bewerken verwerken verkopen afleveren
verstrekken vervoeren en/of binnen en/of buiten het grondgebied van Nederland
brengen van een of meer hoeveelheden (van een materiaal bevattende) heroïne
en/of cocaïne in elk geval (een) middel(en) vermeld op de bij de Opiumwet
behorende lijst I voor te bereiden en/of te bevorderen



- stoffen en/of voorwerpen en/of (vervoer)middelen en/of gelden en/of andere
  betaalmiddelen voorhanden heeft gehad waarvan verdachte en/of verdachtes
  mededader(s) wist(en) of ernstige redenen had(den) te vermoeden dat dat/die
  bestemd was/waren tot het plegen van dat/die feit(en) en/of
- zich en/of een of meer anderen gelegenheid en/of middelen en/of inlichtingen
  tot het plegen van dat/die feit(en) heeft getracht te verschaffen en/of
- een of meer anderen heeft getracht te bewegen om dat/die feit(en) te plegen
  te doen plegen mede te plegen uit te lokken en/of om daarbij behulpzaam te
  zijn en/of om daartoe gelegenheid middelen en/of inlichtingen te verschaffen


hebbende verdachte en/of (een of meer van) zijn mededader(s) een of meermalen
 

- een of meer hoeveelheden (in totaal -ongeveer- 17.275 kilogram) paracetamol
  en/of cafeïne en/of lidocaïne en/of procaïne en/of mannitol en/of inositol
  en/of fenacetine en/of (andere) (versnijdings)middelen (bestemd
  voor het versnijden en/of bewerken en/of verwerken van heroïne en/of
  cocaïne) (al dan niet via het bedrijf MWF bij de
  (farmaceutische) bedrijven Biesterveld en/of Burmester en/of Alcapharm)
  besteld en/of ingekocht en/of vervoerd en/of voorhanden gehad en/of  
  opgeslagen en/of
- afspraken gemaakt en/of ontmoetingen gehad en/of (al dan niet in versluierd
  taalgebruik) telefoongesprekken en/of besprekingen en/of onderhandelingen
  gevoerd met en/of inlichtingen en/of aanwijzingen en/of opdrachten gegeven
  aan zijn mededader(s) en/of een of meer anderen
  betreffende de wijze waarop die paracetamol en/of cafeïne en/of lidocaïne
  en/of procaïne en/of mannitol en/of inositol en/of fenacetine en/of die
  (andere) versnijdingsmiddelen (bestemd voor het versnijden en/of bewerken
  en/of verwerken van heroïne en/of cocaïne) zouden/konden worden besteld
  en/of gekocht en/of vervoerd en/of verkocht en/of geleverd en/of verstrekt
  en/of gebruikt en/of vermengd en/of
- een of meer hoeveelheden (in totaal -ongeveer- 16.600 kilogram) paracetamol
  en/of cafeïne en/of lidocaïne en/of procaïne en/of mannitol en/of inositol
  en/of fenacetine en/of (andere) (versnijdings)middelen
  (bestemd voor het versnijden en/of bewerken en/of verwerken van heroïne
  en/of cocaïne) vervoerd naar en/of verkocht en/of verstrekt en/of
  overgedragen aan Y.T. en/of K.A. en/of H.S. en/of
  E.S en/of E.S. en/of V.P. en/of B.H. en/of
  S.D. en/of een of meer andere (onbekend gebleven) personen;



2.
hij in of omstreeks de periode van 1 oktober 2007 tot en met 4 februari 2008
te Diemen en/of Weesp en/of Blokker (gemeente Hoorn) en/of Amsterdam en/of
elders in Nederland en/of in Spanje tezamen en in vereniging met A.P.
O. en/of een ander of anderen althans alleen om een feit bedoeld
in het vierde of vijfde lid van artikel 10 van de Opiumwet te weten het
opzettelijk bereiden bewerken verwerken verkopen afleveren verstrekken
vervoeren en/of binnen en/of buiten het grondgebied van Nederland brengen van
een of meer hoeveelheden (van een materiaal bevattende) heroïne en/of
cocaïne in elk geval (een) middel(en) vermeld op de bij de Opiumwet behorende
lijst I voor te bereiden en/of te bevorderen



- stoffen en/of voorwerpen en/of (vervoer)middelen en/of gelden en/of andere
  betaalmiddelen voorhanden heeft gehad waarvan verdachte en/of verdachtes
  mededader(s) wist(en) of ernstige redenen had(den) te vermoeden dat dat/die
  bestemd was/waren tot het plegen van dat/die feit(en) en/of
- zich en/of een of meer anderen gelegenheid en/of middelen en/of inlichtingen
  tot het plegen van dat/die feit(en) heeft getracht te verschaffen en/of
- een of meer anderen heeft getracht te bewegen om dat/die feit(en) te plegen
  te doen plegen mede te plegen uit te lokken en/of om daarbij behulpzaam te
  zijn en/of om daartoe gelegenheid middelen en/of inlichtingen te verschaffen



hebbende verdachte en/of (een of meer van) zijn mededader(s) een of meermalen
- een of meer hoeveelheden (in totaal -ongeveer- 1300 kilogram) paracetamol
  en/of cafeïne en/of (andere) (versnijdings)middelen (bestemd voor het
  versnijden en/of bewerken en/of verwerken van heroïne en/of cocaïne) (al dan
  niet via het bedrijf T.A..I. bij de (farmaceutische)
  bedrijven Biesterveld en/of Alcapharm) besteld en/of (in)gekocht en/of
  vervoerd en/of voorhanden gehad en/of opgeslagen en/of
- afspraken gemaakt en/of ontmoetingen gehad en/of (al dan niet in versluierd
  taalgebruik) telefoongesprekken en/of besprekingen en/of onderhandelingen
  gevoerd met en/of inlichtingen en/of aanwijzingen en/of opdrachten gegeven
  aan zijn mededader(s) en/of een of meer anderen;



3.
hij op of omstreeks 5 februari 2008 te Venhuizen (gemeente Drechterland) en/of Blokker (gemeente Hoorn) in elk geval in Nederland tezamen en in vereniging met een ander of anderen althans alleen om een feit bedoeld in het vierde of vijfde lid van artikel
10 van de Opiumwet te weten het opzettelijk bereiden bewerken verwerken
verkopen afleveren verstrekken vervoeren en/of binnen en/of buiten het
grondgebied van Nederland brengen van een of meer hoeveelheden (van een
materiaal bevattende) heroïne en/of cocaïne in elk geval (een) middel(en)
vermeld op de bij de Opiumwet behorende lijst I voor te bereiden en/of te
bevorderen
stoffen en/of voorwerpen en/of middelen voorhanden heeft gehad
waarvan verdachte en/of verdachtes mededader(s) wist(en) of ernstige
redenen had(den) te vermoeden dat dat/die bestemd was/waren tot het plegen
van dat/die feit(en)
hebbende verdachte en/of (een of meer van) zijn mededader(s) in / bij perceel
[adres medeverdachte V.] (ongeveer) 225 kilogram althans een hoeveelheid
paracetamol en/of (ongeveer) 175 kilogram althans een hoeveelheid cafeïne
en/of (ongeveer) 50 kilogram althans een hoeveelheid inositol en/of (andere)
(versnijdings)middelen (bestemd voor het versnijden en/of bewerken en/of
verwerken van heroïne en/of cocaïne) voorhanden gehad;



4.
hij in of omstreeks de periode van 5 februari 2008 tot en met 11 februari 2008
te Heerhugowaard en/of Blokker (gemeente Hoorn) in elk geval in Nederland tezamen 
en in vereniging met een ander of anderen althans alleen om een feit bedoeld in het 
vierde of vijfde lid van artikel 10 van de Opiumwet te weten het opzettelijk bereiden
bewerken verwerken verkopen afleveren verstrekken vervoeren en/of binnen
en/of buiten het grondgebied van Nederland brengen van een of meer
hoeveelheden (van een materiaal bevattende) heroïne en/of cocaïne in elk
geval (een) middel(en) vermeld op de bij de Opiumwet behorende lijst I voor
te bereiden en/of te bevorderen



stoffen en/of voorwerpen en/of middelen voorhanden heeft gehad
waarvan verdachte en/of verdachtes mededader(s) wist(en) of ernstige
redenen had(den) te vermoeden dat dat/die bestemd was/waren tot het plegen
van dat/die feit(en)
hebbende verdachte en/of (een of meer van) zijn mededader(s) in / bij
transport- en opslagbedrijf Beentjes te Heerhugowaard (ongeveer) 75
kilogram althans een hoeveelheid paracetamol en/of (ongeveer) 75 kilogram
althans een hoeveelheid cafeïne en/of (ongeveer 25 kilogram althans een hoeveelheid procaïne en/of (ongeveer) 50 kilogram althans een hoeveelheid inositol en/of (andere) (versnijdings)middelen (bestemd voor het versnijden en/of bewerken en/of verwerken van heroïne en/of cocaïne) voorhanden gehad;



5.
hij op of omstreeks 5 februari 2008 te Diemen en/of Blokker (gemeente Hoorn)
in elk geval in Nederland tezamen en in vereniging met een ander of anderen
althans alleen om een feit bedoeld in het vierde of vijfde lid van artikel
10 van de Opiumwet te weten het opzettelijk bereiden bewerken verwerken
verkopen afleveren verstrekken vervoeren en/of binnen en/of buiten het
grondgebied van Nederland brengen van een of meer hoeveelheden (van een
materiaal bevattende) heroïne en/of cocaïne in elk geval (een) middel(en)
vermeld op de bij de Opiumwet behorende lijst I voor te bereiden en/of te
bevorderen
stoffen en/of voorwerpen en/of middelen voorhanden heeft gehad
waarvan verdachte en/of verdachtes mededader(s) wist(en) of ernstige
had(den) te vermoeden dat dat/ redenen die bestemd was/waren tot het plegen
van dat/die feit(en)



hebbende verdachte en/of (een of meer van) zijn mededader(s) in (een)
opslagbox van Shurgard Self Storage (gelegen aan de
Sniep 21) te Diemen (ongeveer) 175 kilogram althans een hoeveelheid
paracetamol en/of (ongeveer) 150 kilogram althans een hoeveelheid cafeïne
en/of (andere) (versnijdings)middelen (bestemd voor het versnijden en/of
bewerken en/of verwerken van heroïne en/of cocaïne) voorhanden gehad.



2. De voorvragen


2.1 De geldigheid van de dagvaarding
Bij het onderzoek ter terechtzitting is gebleken dat de dagvaarding aan alle wettelijke eisen voldoet en dus geldig is.



2.2 De bevoegdheid van de rechtbank
Krachtens de wettelijke bepalingen is de rechtbank bevoegd van het ten laste gelegde kennis te nemen.


2.3 De ontvankelijkheid van de officier van justitie


De raadsman heeft betoogd dat de officier van justitie niet ontvankelijk moet worden verklaard nu sprake is van overtreding van het doorlaatverbod dat in artikel 126 ff van het Wetboek van Strafvordering (hierna: Sv) is gegeven subsidiair verzoekt hij in verband met deze overtreding strafvermindering. De raadsman voert hiertoe ondermeer aan dat verdachte onder het toeziend oog en naast het meeluisterend oor van de recherche gedurende vier maanden vele malen versnijdingsmiddelen heeft afgeleverd zonder dat hij of de afnemers zijn aangehouden. Naar aanleiding van omschreven verweer van de raadsman overweegt de rechtbank het volgende.
De Hoge Raad heeft op 2 juli 2002 (NJ 2002602) nadrukkelijk bepaald dat uit de tekst en de geschiedenis van de totstandkoming van artikel 126 ff Sv niet blijkt dat die bepaling in het leven is geroepen in het belang van een verdachte. De verdachte van wie dus geen rechtens te beschermen belang in het geding is kan zich niet op de niet juiste naleving van het verbod op doorlating beroepen voor zijn betoog dat de officier van justitie niet ontvankelijk moet worden verklaard in zijn vervolging. De wetgever beschouwt het verbod van doorlaten vooral als een norm die binnen het Openbaar Ministerie moet worden gehandhaafd. Bij het overtreden van het verbod zouden bijvoorbeeld disciplinaire sancties kunnen volgen maar deze reactie heeft geen gevolgen voor de positie van een verdachte.
De raadsman heeft aangegeven dat hij op de hoogte is van voornoemde uitspraak van de Hoge Raad maar is van mening dat het onderhavige geval toch anders ligt en dat een sanctie als verzocht toch op zijn plaats is. Hij voert hiertoe aan dat in dit geval sprake is van een zodanig stelselmatige en langdurige schending van het doorlaatverbod dat er sprake is van zeer fundamentele inbreuken door met opsporing en vervolging belaste ambtenaren op de beginselen van een behoorlijke procesorde waardoor weliswaar het belang van de verdachte niet wordt geschaad maar wel het wettelijk systeem in de kern wordt geraakt. Voorts voert hij aan dat de politie in strijd met de algemene taakstelling van de politie als vervat in artikel 2 Politiewet in de kern is geschonden doordat in dit geval van heterdaad niet direct is ingegrepen.
In het door de raadsman aangevoerde ziet de rechtbank geen aanleiding om af te wijken van het door de Hoge Raad bepaalde zoals hiervoor weergeven. Als er al sprake zou zijn van het overtreden van het doorlaatverbod dan nog kan dat niet in het belang van de verdachte doorwerken als verzocht. De verdachte heeft er in dit geval voor gekozen om gedurende langere tijd strafbare feiten te plegen.  Het kan nu niet zo zijn dat hij geen of minder straf moet krijgen omdat de politie hem daar niet van heeft weerhouden. Zoals al hiervoor geschreven heeft een eventuele overtreding van het verbod geen gevolgen voor de (zelfgekozen) positie van verdachte.


Nu bij het onderzoek ter terechtzitting ook overigens geen feiten en/of omstandigheden zijn gebleken die aan de ontvankelijkheid van de officier van justitie in de weg staan is de officier van justitie ontvankelijk in haar vervolging.


2.4 De schorsing van de vervolging
Bij het onderzoek ter terechtzitting zijn geen gronden voor schorsing van de vervolging gebleken.



3. Het onderzoek ter terechtzitting


3.1 De vordering van de officier van justitie
De officier van justitie heeft - het ten laste gelegde onder feit 1 tot en met 5 bewezen achtend - gevorderd aan verdachte op te leggen een geheel onvoorwaardelijke gevangenisstraf voor de duur van vijf jaren met aftrek van de tijd in voorlopige hechtenis doorgebracht. De vordering ter terechtzitting is als bijlage 2 aan dit vonnis gehecht.



3.2  De verdediging
De verdediging heeft een strafmaatverweer gevoerd.


4. De bewijsbeslissingen


4.1       De bewezenverklaring
De rechtbank acht wettig en overtuigend bewezen dat de verdachte



1.
in de periode van 11 juni 2003 tot en met 4 februari 2008
te Venhuizen (gemeente Drechterland) en Blokker (gemeente Hoorn) en
Grosthuizen (gemeente Koggenland) en  Heerhugowaard en Diemen en
Amsterdam en elders in Nederland tezamen en in vereniging met anderen om een feit 
als bedoeld
- in het derde of vierde lid van artikel 10 van de Opiumwet (in de periode van
  11 juni 2003 tot en met 30 juni 2006) en
- in het vierde of vijfde lid van artikel 10 van de Opiumwet (in de periode van
  1 juli 2006 tot en met 4 februari 2008)
te weten het opzettelijk bereiden bewerken verwerken verkopen afleveren
verstrekken vervoeren en/of binnen en/of buiten het grondgebied van Nederland
brengen van een of meer hoeveelheden (van een materiaal bevattende) heroïne
en/of cocaïne in elk geval (een) middel(en) vermeld op de bij de Opiumwet
behorende lijst I voor te bereiden en/of te bevorderen
- stoffen en voorwerpen en (vervoer)middelen en gelden en andere
  betaalmiddelen voorhanden heeft gehad waarvan verdachte en verdachtes
  mededader wisten dat die bestemd waren tot het plegen van die feiten


hebbende verdachte en/of (een of meer van) zijn mededader(s) meermalen
 

- hoeveelheden (in totaal -ongeveer- 14.950 kilogram) paracetamol
  en cafeïne en lidocaïne en procaïne en fenacetine (bestemd
  voor het versnijden en/of bewerken en/of verwerken van heroïne en/of
  cocaïne) via het bedrijf MWF bij de
  (farmaceutische) bedrijven Biesterfeld en Burmester en Alcapharm)
  besteld en opgeslagen en
- afspraken gemaakt en ontmoetingen gehad en (al dan niet in versluierd
  taalgebruik) telefoongesprekken en besprekingen en onderhandelingen
  gevoerd met en inlichtingen en aanwijzingen en opdrachten gegeven
  aan zijn mededader(s) en anderen betreffende de wijze waarop die 
  paracetamol en cafeïne en lidocaïne en procaïne en fenacetine (bestemd 
  voor het versnijden en bewerken en verwerken van heroïne en cocaïne) 
  zouden/konden worden besteld en gekocht en vervoerd en geleverd en
- hoeveelheden (in totaal -ongeveer- 14.375 kilogram) paracetamol
  en cafeïne en lidocaïne en procaïne en fenacetine   (bestemd voor het 
  versnijden en/of bewerken en/of verwerken van heroïne en/of cocaïne) vervoerd 
  naar en verkocht en overgedragen aan Y.T. en K.A. en H.S. en E.S. en E.S. en 
  V.P. en B.H. en S.D.




2.
in de periode van 1 oktober 2007 tot en met 4 februari 2008
te Diemen en Weesp om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of binnen en/of buiten het grondgebied van Nederland brengen van een of meer hoeveelheden (van een materiaal bevattende) heroïne en/of
cocaïne in elk geval (een) middel(en) vermeld op de bij de Opiumwet behorende
lijst I voor te bereiden en/of te bevorderen
- stoffen voorhanden heeft gehad waarvan verdachte wist dat die
  bestemd waren tot het plegen van die feiten 



hebbende verdachte meermalen
- hoeveelheden (in totaal -ongeveer- 1300 kilogram) paracetamol
  en cafeïne (bestemd voor het versnijden en/of bewerken en/of verwerken van heroïne en/of cocaïne) (al dan niet via het bedrijf T.A.I. bij de (farmaceutische)
  bedrijven Biesterfeld en Alcapharm) besteld en (in)gekocht en
  vervoerd en voorhanden gehad en opgeslagen en
- afspraken gemaakt en ontmoetingen gehad en (al dan niet in versluierd
  taalgebruik) telefoongesprekken en besprekingen en inlichtingen en aanwijzingen  gegeven
  aan een ander;



3.
op 5 februari 2008 te Venhuizen (gemeente Drechterland) tezamen en in vereniging met een ander  om een feit bedoeld in het vierde of vijfde lid van artikel
10 van de Opiumwet te weten het opzettelijk bereiden bewerken verwerken
verkopen afleveren verstrekken vervoeren en/of binnen en/of buiten het
grondgebied van Nederland brengen van een of meer hoeveelheden (van een
materiaal bevattende) heroïne en/of cocaïne in elk geval (een) middel(en)
vermeld op de bij de Opiumwet behorende lijst I voor te bereiden en/of te
bevorderen
stoffen voorhanden heeft gehad
waarvan verdachte en verdachtes mededader wisten dat die bestemd waren tot het plegen
van die feiten hebbende verdachte en zijn mededader in / bij perceel
[adres medeverdachte V.] (ongeveer) 225 kilogram paracetamol en (ongeveer) 175 kilogram cafeïne (bestemd voor het versnijden en/of bewerken en/of verwerken van heroïne en/of cocaïne) voorhanden gehad;



4.
in de periode van 5 februari 2008 tot en met 11 februari 2008
te Heerhugowaard tezamen en in vereniging met een ander om een feit bedoeld in het 
vierde of vijfde lid van artikel 10 van de Opiumwet te weten het opzettelijk bereiden
bewerken verwerken verkopen afleveren verstrekken vervoeren en/of binnen
en/of buiten het grondgebied van Nederland brengen van een of meer
hoeveelheden (van een materiaal bevattende) heroïne en/of cocaïne in elk
geval (een) middel(en) vermeld op de bij de Opiumwet behorende lijst I voor
te bereiden en/of te bevorderen
stoffen voorhanden heeft gehad waarvan verdachte en verdachtes mededader wisten
 dat die bestemd waren tot het plegen van die feiten
hebbende verdachte en zijn mededader bij transport- en opslagbedrijf Beentjes te Heerhugowaard (ongeveer) 75 kilogram paracetamol en (ongeveer) 75 kilogram cafeïne en (ongeveer) 25 kilogram procaïne (bestemd voor het versnijden en/of bewerken en/of verwerken van heroïne en/of cocaïne) voorhanden gehad;



5.
op 5 februari 2008 te Diemen om een feit bedoeld in het vierde of vijfde lid van artikel
10 van de Opiumwet te weten het opzettelijk bereiden bewerken verwerken
verkopen afleveren verstrekken vervoeren en/of binnen en/of buiten het
grondgebied van Nederland brengen van een of meer hoeveelheden (van een
materiaal bevattende) heroïne en/of cocaïne in elk geval (een) middel(en)
vermeld op de bij de Opiumwet behorende lijst I voor te bereiden en/of te
bevorderen
stoffen voorhanden heeft gehad
waarvan verdachte wist dat die bestemd waren tot het plegen
van die feiten
hebbende verdachte in een opslagbox (nummer 4019) van Shurgard Self Storage (gelegen aan de Sniep 21) te Diemen (ongeveer) 175 kilogram paracetamol en (ongeveer) 150 kilogram cafeïne (bestemd voor het versnijden en/of bewerken en/of verwerken van heroïne en/of cocaïne) voorhanden gehad.


Hetgeen aan de verdachte meer of anders is ten laste gelegd dan hier als bewezen is aangenomen is niet bewezen. De verdachte zal hiervan worden vrijgesproken.

Voor zover in de bewezenverklaarde tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is de verdachte daardoor niet in de verdediging geschaad.


4.2  De bewijsmiddelen
De rechtbank grondt haar overtuiging dat verdachte het bewezenverklaarde heeft begaan op de feiten en omstandigheden die in de bewijsmiddelen zijn vervat en die reden geven tot de bewezenverklaring.


De rechtbank bezigt ieder bewijsmiddel ook in onderdelen telkens slechts voor het bewijs van het feit waarop het blijkens zijn inhoud betrekking heeft.

De rechtbank bezigt de inhoud van de geschriften als bedoeld in artikel 344 lid 1 sub 5° van het Wetboek van Strafvordering alleen in verband met de inhoud van andere bewijsmiddelen.

De bewijsmiddelen zullen in die gevallen waarin de wet aanvulling van het vonnis met de bewijsmiddelen vereist dan wel voor zover artikel 359 derde lid tweede volzin van het Wetboek van Strafvordering wordt toegepast met een opgave daarvan in een aan dit vonnis gehechte bijlage worden opgenomen.



4.3 Nadere bewijsoverweging 
Allereerst overweegt de rechtbank dat volgens de Memorie van Toelichting bij de Wet van 
4 september 1985 tot nadere wijziging van de Opiumwet (Stb. 1985495) ter verruiming van het verkrijgen van bewijs in het kader van de Opiumwet als zelfstandig misdrijf strafbaar is gesteld “handelingen welke beogen de handel in heroïne en andere drugs met onaanvaardbaar risico voor te bereiden of te bevorderen”. 


De bedoeling van de wetgever met het ontwerpen van artikel 10a Opiumwet was (aldus AG Machielse t.g.v. HR 08-10-2002 01678/01) om beter grip te krijgen op de winstgevende handel in harddrugs. De wetgever heeft daarom in artikel 10a Opiumwet voorbereidingshandelingen ten aanzien van een zeer ruim arsenaal aan zaken strafbaar willen stellen.

Het gaat aldus de Memorie van Toelichting in artikel 10a lid 1 onder ten derde van de Opiumwet om stoffen waarvan een verdachte weet of ernstige reden heeft om te vermoeden dat zij bestemd zijn tot het plegen van dat feit dan wel niet of nauwelijks voor een ander doel kunnen worden toegepast. Die bestemming zal uit alle ter zake relevante omstandigheden kunnen worden afgeleid. 

In dit verband overweegt de rechtbank dat stoffen als paracetamol cafeïne lidocaïne procaïne mannitol inositol en fenacetine naast (mogelijk) legale toepassingen ook gebruikt (kunnen) worden als versnijdingsmiddel bij de bereiding en bewerking van harddrugs in het illegale circuit. Uit onderzoeken van o.a. het Nederlands Forensisch Instituut is komen vast te staan dat in monsters cocaïne versnijdingsmiddelen als mannitol inositol fenacetine cafeïne lidocaïne en procaïne worden aangetroffen. Fenacetine komt het meeste voor. 

Daaraan kan worden toegevoegd aldus drs. W. Best apotheker-toxicoloog en werkzaam als senior-inspecteur bij de Inspectie voor de Gezondheidszorg te Den Haag in zijn verklaring als getuige bij politie en de rechter-commissaris dat het middel fenacetine uit de handel is gehaald en tegenwoordig alleen nog gebruikt wordt als versnijdingsmiddel voor harddrugs.

Lidocaïne en procaïne horen aldus de getuige Best zeker niet thuis in een headshop en worden de laatste tijd daar ook niet meer aangetroffen. Indien deze stoffen wel worden aan-getroffen duidt dit aldus getuige Best op gebruik als versnijdingsmiddel als bedoeld in de Opiumwet.

Uit de diverse NFI-onderzoeken blijkt voorts dat in monsters heroïne vaak de versnijdings-middelen paracetamol en cafeïne worden aangetroffen. De combinatie van paracetamol en cafeïne is het meest gebruikelijke versnijdingsmiddel voor heroïne. 

Ook volgens de jurisprudentie ter zake is het (inmiddels) een feit van algemene bekendheid dat middelen als paracetamol en cafeïne al dan niet vermengd met kleurstof een veel gezien versnijdingsmiddel is voor heroïne. Volgens de HR  (LJN: AE5613 01678/01) moet (dan ook) worden aangenomen dat onder het begrip “stoffen” als bedoeld in artikel 10a eerste lid Opiumwet mede zijn begrepen stoffen die gebruikt kunnen worden voor de versnijding van harddrugs.

De rechtbank overweegt dat verdachte heeft bekend samen met medeverdachte V. over een periode van bijna vijf jaren op grote schaal de stoffen inositol procaïne paracetamol cafeïne lidocaïne en fenacetine te hebben verhandeld. Deze stoffen werden betrokken van diverse farmaceutische bedrijven in binnen- en buitenland. Medeverdachte V. deed dit ten name van zijn bedrijf [naam bedrijf] een onderneming die wat betreft activiteiten niets met farmaceutische producten te maken heeft. Verdachte heeft evenmin een farmaceutische achtergrond en gebruikte de handel in genoemde middelen als een welkome bijverdienste naast zijn gewone werk. Met medeverdachte de V. werden in versluierde taal telefoongesprekken gevoerd over bestellingen en afleveringen ten einde te trachten deze activiteiten voor derden af te schermen. Betalingen door afnemers vonden cash plaats en van administratie door verdachte van zijn handelsactiviteiten was niet of nauwelijks sprake.

Daar komt nog het volgende bij. Verdachte is eerder veroordeeld tot een langdurige gevangenisstraf wegens handel in versnijdingsmiddelen als thans in geding. Direct na het uitzitten van deze straf heeft verdachte samen met medeverdachte  V. in 2003 contact gehad met zijn advocaat met het verzoek aan te geven hoe je legaal in genoemde stoffen kunt handelen en waar de grens met de Opiumwet ligt. Daaruit resulteerde diverse afspraken tussen verdachte medeverdachte V. en medeverdachte A. (eigenaar van een headshop) over levering van stoffen aan medeverdachte A. Uit de verklaring van verdachte en die van medeverdachte V. blijkt dat zij na die afspraak stoffen aan medeverdachte A. zijn gaan leveren die voor een groot deel in redelijkheid alleen waren toe te passen als versnijdingsmiddel voor heroïne of cocaïne en die door medeverdachte A. dus ook met die bestemming aan derden zijn verkocht althans had medeverdachte A. op zijn minst moeten vermoeden dat zijn afnemers er die bestemming aan zouden gaan geven. 

Daarnaast werden grote hoeveelheden van de genoemde stoffen aan particulieren geleverd. Deze leveringen betroffen voornamelijk Turkse afnemers. De hoeveelheid transacties van de stoffen die aan hen werden verkocht vormden weldra een veelvoud van de leveringen aan medeverdachte A. Verdachte weerspreekt niet dat de praktijk was dat alleen van leveringen aan medeverdachte A. facturen werden opgesteld en dat facturen aan andere afnemers ontbreken.   

De rechtbank overweegt voorts dat verdachte heeft verklaard dat hij wist dat de stoffen die hij in- en verkocht gebruikt kunnen worden als versnijdingsmiddel voor harddrugs. Ondanks deze kennis is hij zo verklaart hij bij de politie met deze handel doorgegaan. Ook heeft hij toegegeven dat hij wel dacht dat de stoffen die hij aan medeverdachte A. verkocht door deze werden gebruikt om te vermengen met cocaïne en heroïne.

Gelet op het hiervoor overwogene kan het naar het oordeel van de rechtbank niet anders zijn dan dat verdachte handelde met het opzet om een feit van artikel 10 Opiumwet voor te bereiden en/of te bevorderen.

De rechtbank is niet tot de conclusie kunnen komen dat dit ook dient te gelden voor de stoffen inositol en mannitol welke stoffen eveneens door verdachte en medeverdachte de V. aan medeverdachte A. geleverd zijn. De rechtbank slaat daarbij acht op de verklaring bij politie en de rechter-commissaris van de hiervoor genoemde getuige drs. W. Best apotheker-toxicoloog en de informatie uit NFI-onderzoek. waaruit blijkt dat inositol en mannitol - naast legale toepassingen - ook gebruikt (kunnen) worden als versnijdingsmiddel bij de bereiding en bewerking van harddrugs. Het feit dat deze middelen in headshops worden aangetroffen wil echter niet zonder meer zeggen dat deze middelen dan ook gebruikt zullen worden als versnijdingsmiddel. Het is voor de rechtbank in casu niet duidelijk kunnen worden dat de aan medeverdachte A. geleverde inositol en mannitol met een zekerheid grenzende waarschijnlijkheid bestemd waren om als versnijdingsmiddel in harddrugs te worden gebruikt.





5.      De strafbaarheid van het bewezenverklaarde

De bewezen geachte feiten zijn volgens de wet strafbaar. Het bestaan van een rechtvaardigingsgrond is niet aannemelijk geworden. 

Het bewezenverklaarde levert op: 


FEIT 1:
MEDEPLEGEN VAN: OM EEN FEIT BEDOELD IN HET DERDE EN VIERDE LID VAN ARTIKEL 10 VAN DE OPIUMWET VOOR TE BEREIDEN OF TE BEVORDEREN VOORWERPEN EN STOFFEN EN VERVOERMIDDELEN EN GELD EN ANDERE BETAALMIDDELEN VOORHANDEN HEBBEN WAARVAN HIJ WEET DAT ZIJ BESTEMD ZIJN TOT HET PLEGEN VAN DAT FEIT MEERMALEN GEPLEEGD;


en

MEDEPLEGEN VAN: OM EEN FEIT BEDOELD IN HET VIERDE EN VIJFDE LID VAN ARTIKEL 10 VAN DE OPIUMWET VOOR TE BEREIDEN OF TE BEVORDEREN VOORWERPEN EN STOFFEN EN VERVOERMIDDELEN EN GELD EN ANDERE BETAALMIDDELEN VOORHANDEN HEBBEN WAARVAN HIJ WEET DAT ZIJ BESTEMD ZIJN TOT HET PLEGEN VAN DAT FEIT MEERMALEN GEPLEEGD;


FEIT 2:
OM EEN FEIT BEDOELD IN HET VIERDE EN VIJFDE LID VAN ARTIKEL 10 VAN DE OPIUMWET VOOR TE BEREIDEN OF TE BEVORDEREN STOFFEN VOORHANDEN HEBBEN WAARVAN HIJ WEET DAT ZIJ BESTEMD ZIJN TOT HET PLEGEN VAN DAT FEIT MEERMALEN GEPLEEGD;



FEIT 3 en FEIT 4 telkens:
MEDEPLEGEN VAN: OM EEN FEIT BEDOELD IN HET VIERDE EN VIJFDE LID VAN ARTIKEL 10 VAN DE OPIUMWET VOOR TE BEREIDEN OF TE BEVORDEREN STOFFEN VOORHANDEN HEBBEN WAARVAN HIJ WEET DAT ZIJ BESTEMD ZIJN TOT HET PLEGEN VAN DAT FEIT;



FEIT 5:
OM EEN FEIT BEDOELD IN HET VIERDE EN VIJFDE LID VAN ARTIKEL 10 VAN DE OPIUMWET VOOR TE BEREIDEN OF TE BEVORDEREN STOFFEN VOORHANDEN HEBBEN WAARVAN HIJ WEET DAT ZIJ BESTEMD ZIJN TOT HET PLEGEN VAN DAT FEIT.





6. De strafbaarheid van de verdachte

Er is geen omstandigheid aannemelijk geworden die de strafbaarheid van de verdachte uitsluit. De verdachte is dus strafbaar.


7. De redenen die de straf hebben bepaald of tot de maatregel hebben geleid


7.1Strafmotivering
De rechtbank heeft de op te leggen straffen bepaald op grond van de ernst van de feiten en de omstandigheden waaronder deze zijn begaan en op grond van de persoon en de persoonlijke omstandigheden van de verdachte zoals daarvan is gebleken uit het onderzoek ter terecht-zitting.


Daarbij is in het bijzonder het volgende in aanmerking genomen.

Medio 2007 kwam bij de politie een melding binnen van een transportbedrijf dat ten name van het bedrijf [naam bedrijf] leveringen van honderden kilo’s paracetamol en cafeïne plaatsvonden. Deze leveringen werden door MWF opgehaald met steeds verschillende auto’s en door steeds verschillende mensen. Sinds oktober 2006 bleek het te gaan om 19 leveringen van honderden kilo’s per keer. Men vond het opvallend dat een bedrijf dat zich bezighield met mediation dergelijke stoffen en in die hoeveelheden nodig had. Navraag door de politie bij de Inspectie voor de Volksgezondheid leerde bovendien dat voor particulier gebruik geen zinnige toepassingen voor dergelijke grote partijen paracetamol en cafeïne in poedervorm te bedenken zijn.

Uit het onderzoek dat volgde kwam naar voren dat over een periode van enkele jaren grote hoeveelheden versnijdingsmiddelen - voornamelijk paracetamol en cafeïne - werden betrokken van enkele farmaceutische bedrijven in binnen- en buitenland en dat verdachte en medeverdachte de V. een netwerk van afnemers voor deze middelen hadden opgezet. Deze afnemers waren - naast een headshop - hoofdzakelijk particulieren die met enige regelmaat hoeveelheden van tientallen tot honderden kilo’s paracetamol cafeïne lidocaïne procaïne en fenacetine per bestelling geleverd kregen. Uiteindelijk is komen vast te staan dat het ging over circa 14.950 kg. Daarvan is ongeveer 14.375 kg verkocht aan de diverse afnemers. De overige stoffen zijn aangetroffen bij doorzoeking van verschillende locaties in beheer bij verdachte en/of diens medeverdachte de V.

Verdachte speelde een centrale rol in deze handel. Hij bouwde een bestand aan particuliere afnemers op regelde het transport en zorgde voor opslag van de aangekochte stoffen voor aflevering aan de afnemers. Samen met medeverdachte de V. verhandelde verdachte zeer grote hoeveelheden versnijdingsmiddelen. Ook maakte hij samen met medeverdachte S. en medeverdachte A. afspraken voor leveringen van diverse stoffen aan de headshop van medeverdachte A..  Bovendien heeft hij medeverdachte O. ingeschakeld ten einde via diens onderneming hem enkele grote partijen paracetamol en cafeïne te doen leveren. Het ging daarbij om circa 700 kg paracetamol en 600 kg cafeïne. Hij wist wat hij deed en heeft welbewust het risico genomen dat de mede door hem geleverde zeer grote hoeveelheid stoffen als versnijdingsmiddel in verdovende middelen als cocaïne en heroïne terecht zou komen.

Verdachte was bovendien een meer dan gewaarschuwd man. Verdachte had net een langdurige gevangenisstraf uitgezeten (30 maanden waarvan 6 maanden voorwaardelijk) voor handel in versnijdingsmiddelen als thans in geding. Dat verdachte amper vrij aan-sluitend doorgaat met zijn handel in deze middelen rekent de rechtbank verdachte zwaar aan.
 
Het handelen van verdachte is hem ernstig te verwijten. Het is immers een feit van algemene bekendheid dat de handel in het gebruik van verdovende middelen gepaard gaat met veel overlast en allerlei vormen van criminaliteit. Bovendien kleven er aan het gebruik van verdovende middelen veel risico's voor de volksgezondheid. Verdachte heeft zich hier niets van aangetroffen. Het liet hem koud en hij was kennelijk (opnieuw) samen met anderen uit op eigen gewin ten koste van anderen. 

De rechtbank houdt bij het bepalen van de strafmaat met name rekening met de centrale rol die verdachte speelde de zeer grote hoeveelheid stoffen die werd verhandeld en de lange periode waarin dat gebeurde. 

Op grond van het vorenoverwogene is de rechtbank van oordeel dat een langdurige gevangenisstraf passend en geboden is. In de persoonlijke omstandigheden van verdachte heeft de rechtbank onvoldoende aanknopingspunten gevonden voor de conclusie dat verdachte detentieongeschikt zou zijn.

7.2 De inbeslaggenomen voorwerpen


7.2.1 De teruggave
De rechtbank gelast de teruggave van de in beslag genomen aan verdachte toebehorende goederen te weten: een geheugenkaart een cd-rom een pas en een brief (volgnummers 8 9 11 en 15). 



7.2.2 De verbeurdverklaring
De rechtbank gelast de verbeurdverklaring van de in beslag genomen aan verdachte toebehorende goederen onder de volgnummers 5 6 7 10 12 13 en 14 nu deze voorwerpen zijn gebruikt bij en betrekking hebben op de strafbare feiten waarvoor verdachte wordt veroordeeld.



7.2.3 De onttrekking aan het verkeer
De rechtbank gelast de onttrekking aan het verkeer van de in beslag genomen aan verdachte toebehorende goederen onder de volgnummers 3 en 4 nu het ongecontroleerd bezit van deze voorwerpen in strijd is met de wet en het algemeen belang deze bij gelegenheid van het onderzoek zijn aangetroffen en kunnen dienen tot de voorbereiding van soortgelijke feiten als waarvoor verdachte wordt veroordeeld.  



8.  De toepasselijke wettelijke voorschriften


De opgelegde  gegrond op de volgende wettelijke voorschriften:
artikelen 33 33a 36b 36d 47 57 van het Wetboek van Strafrecht en de artikelen 2 10 10 (oud) en 10a van de Opiumwet zoals deze artikelen luidden ten tijde van het bewezenverklaarde.



9. De beslissing

De rechtbank

verklaart bewezen dat de verdachte de ten laste gelegde feiten heeft begaan zoals vermeld onder  van dit vonnis;

verklaart niet bewezen wat aan de verdachte meer of anders is ten laste gelegd dan hierboven als bewezen is verklaard en spreekt de verdachte daarvan vrij;

verklaart dat het bewezen verklaarde de onder 5. vermelde strafbare feiten oplevert;

verklaart de verdachte hiervoor strafbaar;

veroordeelt de verdachte wegens deze feiten tot:

een GEVANGENISSTRAF voor de duur van  VIJF (5) JAREN; 

beveelt dat de tijd die door de veroordeelde vóór de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de gevangenisstraf geheel in mindering zal worden gebracht;


* gelast de teruggave aan X van:
      8. 	2.00 STK Kaart ibsnr.Bl-A-0-ll-5-3 (geheugenkaart)
      9. 	1.00 STK Cd-Rom ibsnr.B1-A-0-ll-6-1 (cd-rom)
	11. 	1.00 STK Pas ibsnr.Bl-A-O-ll-6-1 (royal caribianinternational pas)
      15.	1.00 STK Brief ibsnr. B3-0-l-0-3(brief geadresseerd aan Shainalal Fashion)



* gelast de verbeurdverklaring van:
      5 	1.00 STK GSM zaktelefoon ibsnr.B1-A-0-2-3-4-2 (gsm zonder simkaart)
      6 	1.00 STK GSM zaktelefoon NOKIA ibsnr.B1-A-2-l-1-3-1 (met oplader)
      7 	1.00 STK GSM zaktelefoon NOKIA ibsnr.Bl-A-0-2-l-2-2
      10 	2.00 STK Simkaart ibsnr.B1-A-0-ll-6-1
      12 	1.00 STK Vuilniszak Kl:grijs ibsnr. B-2-l (vanuit kofferbak)
      13 	1.00 STK Vuilniszak Kl:grijs ibsnr.B-2-2 (vanuit kofferbak)
      14 	1.00 STK Vuilniszak Kl:blauw ibsnr.B-2-3 (bij reservewiel kofferbak)



* gelast de onttrekking aan het verkeer:
3 	1.00 STK Plastic zak ibnnr.Bl-A-2-I-l-5 (plastic zakje inhoudend wit poeder)
4 	1.00 STK Plastic zak ibsnr.Bl-A-0-2-5-5-2 plastic zakje inhoudend wit poeder




Dit vonnis is gewezen door:
 

mr. drs. T.F. van der Lugt    voorzitter                                                                                                                          
mr. A.P. Hameete en mr. M.E.I. Beudeker rechters
in tegenwoordigheid van mr. C.Y. de Langegriffieren uitgesproken op de openbare terechtzitting van 18 december 2008.

