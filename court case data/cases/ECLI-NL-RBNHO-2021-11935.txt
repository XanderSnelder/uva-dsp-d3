

RECHTBANK NOORD-HOLLAND


Team Straf locatie Alkmaar
Meervoudige strafkamer



Parketnummer: 15/870343-19 (P)
Uitspraakdatum: 24 december 2021
Tegenspraak 



Vonnis



Dit vonnis is gewezen naar aanleiding van het onderzoek op de openbare terechtzittingen van 7 9 en 10 december 2021 in de zaak tegen:





          [verdachte] 


geboren op [geboortedatum] te [geboorteplaats] 
ingeschreven in de basisregistratie personen op het adres:

        [geboorteplaats] 
feitelijk verblijvende te [verblijfplaats] .



De rechtbank heeft kennisgenomen van de vordering van de officier van justitie
mr. E. Visser en van hetgeen de verdachte en zijn raadsman mr. S.J. van Galen advocaat te Purmerend naar voren hebben gebracht.





1Tenlastelegging 
Aan de verdachte is na wijziging van de tenlastelegging ten laste gelegd dat:



Feit 1:


zaaksdossier 1: rip kwekerij aan de [adres 1] te [plaats 1] 

hij in of omstreeks de periode van 09 juli 2019 tot en met 15 juli 2019 te [plaats 1]  in elk geval in Nederland tezamen en in vereniging met een of meer anderen althans alleen een (grote) hoeveelheid hennep (bestaande uit ongeveer 367 planten) in elk geval enig goed dat geheel of ten dele aan een ander dan aan verdachte en/of zijn mededader(s) toebehoorde heeft weggenomen met het oogmerk om het zich wederrechtelijk toe te eigenen terwijl verdachte en/of zijn mededader(s) zich de toegang tot de plaats van het misdrijf heeft/hebben verschaft en/of die hoeveelheid hennep onder zijn/haar/hun bereik heeft/hebben gebracht door middel van braak verbreking inklimming en/of een valse sleutel; 




Feit 2:


zaaksdossier 3: heling van VW Transporter bus 

hij in of omstreeks de periode van 14 oktober 2019 tot en met 28 oktober 2019 te [plaats 2]  in elk geval in Nederland tezamen en in vereniging met een of meer anderen althans alleen meermalen althans eenmaal (telkens) een goed te weten een bus van het merk Volkswagen type Transporter voorzien van [kenteken 1] op naam van [persoon 1] ) heeft verworven voorhanden gehad en/of overgedragen terwijl hij en zijn mededader(s) (telkens) ten tijde van de verwerving of het voorhanden krijgen van deze bus (althans dit goed) wist(en) althans redelijkerwijs moest(en) vermoeden dat het een door misdrijf verkregen goed betrof; 

Feit 3:


zaaksdossier 4: inbraak garagebox aan de [adres 2] te [plaats 2] 

hij in of omstreeks de periode van 27 oktober 2019 tot en met 28 oktober 2019 te 

        [plaats 2]  in elk geval in Nederland tezamen en in vereniging met een of meer anderen althans alleen (aan de [adres 2] ) een kluis in elk geval enig goed dat geheel of ten dele aan een ander dan aan verdachte en/of zijn mededader(s) toebehoorde heeft weggenomen met het oogmerk om het zich wederrechtelijk toe te eigenen 
terwijl verdachte en/of zijn mededader(s) zich de toegang tot de plaats van het misdrijf heeft/hebben verschaft en/of die weg te nemen kluis onder zijn/haar/hun bereik heeft/hebben gebracht door middel van braak verbreking inklimming en/of een valse sleutel;




Feit 4:


zaaksdossier 5: rip kwekerij aan de [adres 3] te [plaats 3] 

hij in of omstreeks in de periode van 07 september 2019 tot en met 18 november 2019 te [plaats 3]  in elk geval in Nederland tezamen en in vereniging met een of meer anderen althans alleen een (grote) hoeveelheid hennep (bestaande uit ongeveer 650 planten) in elk geval enig goed dat geheel of ten dele aan een ander dan aan verdachte en/of zijn mededader(s) toebehoorde heeft weggenomen met het oogmerk om het zich wederrechtelijk toe te eigenen terwijl verdachte en/of zijn mededader(s) zich de toegang tot de plaats van het misdrijf heeft/hebben verschaft en/of die weg te nemen hoeveelheid hennep onder zijn/haar/hun bereik heeft/hebben gebracht door middel van braak verbreking inklimming en/of valse sleutel; 




Feit 5:


zaaksdossier 6: voorbereiding rip kwekerij vakantiewoning te [plaats 4] 

hij in of omstreeks de periode van 17 september 2019 tot en met 20 november 2019 te [plaats 4]  [gemeente 4]  in elk geval in Nederland tezamen en in vereniging met een of meer anderen stoffen en/of voorwerpen heeft bereid bewerkt verwerkt te koop aangeboden verkocht afgeleverd verstrekt vervoerd vervaardigd of voorhanden gehad en/of vervoermiddelen ruimten gelden andere betaalmiddelen en/of gegevens voorhanden heeft gehad te weten één of meerdere auto('s) en/of bus(sen) en/of camera's en/of peilzenders (bakens) en/of zendertelefoons 
waarvan hij en zijn mededader(s) wist(en) of ernstige reden had(den) te vermoeden dat zij bestemd waren tot het plegen van een van de in artikel 11 derde en vijfde lid van de Opiumwet;




Feit 6:


zaaksdossier 7: voorbereiding rip kwekerij pand te [plaats 5] 

hij in of omstreeks de periode van 14 november 2019 tot en met 16 januari 2020 te [plaats 5]  in elk geval in Nederland tezamen en in vereniging met een of meer anderen stoffen en/of voorwerpen heeft bereid bewerkt verwerkt te koop aangeboden verkocht afgeleverd verstrekt vervoerd vervaardigd en/of voorhanden gehad en/of vervoermiddelen ruimten gelden andere betaalmiddelen en/of gegevens voorhanden heeft gehad te weten één of meerdere auto('s) en/of bus(sen) en/of camera's en/of peilzenders (bakens) en/of zendertelefoons 
waarvan hij en zijn mededader(s) wist(en) of ernstige reden had(den) te vermoeden dat zij bestemd waren tot het plegen van een van de in artikel 11 derde en vijfde lid van de Opiumwet strafbaar gestelde feiten;





Feit 7:


deelname criminele organisatie ex art. 11b van de Opiumwet en/of 140 Wetboek


van Strafrecht

hij in de periode van 04 maart 2019 tot en met 24 februari 2020 in [plaats 2] 
en elders in Nederland heeft deelgenomen aan een organisatie bestaande uit verdachte en anderen te weten (onder andere) [medeverdachte 2] en/of [medeverdachte 1] 
welke organisatie tot oogmerk had het plegen van een of meer misdrijven als bedoeld in artikel 11 derde vierde en/of vijfde lid van de Opiumwet en/of artikel 11a van de Opiumwet te weten:

- ( in de uitoefening van een bedrijf of beroep) opzettelijk telen bereiden bewerken verwerken verkopen afleveren verstrekken en/of vervoeren van een middel vermeld op de bij de Opiumwet behorende lijst II
en
- het opzettelijk verkopen afleveren verstrekken vervoeren dan wel voorhanden hebben van grote hoeveelheden hennep zijnde hennep een middel vermeld op de bij de Opiumwet behorende lijst II 
en
- het voorhanden hebben van ruimten en gelden waarvan hij verdachte en die andere personen wisten of ernstige reden hadden om te vermoeden dat dit/deze bestemd was/waren tot het plegen van een van de in artikel 11 derde en vijfde lid van de Opiumwet strafbaar gestelde feiten


en/of



hij in of omstreeks de periode van 04 maart 2019 tot en met 24 februari 2020 te [plaats 2]  en elders in Nederland heeft deelgenomen aan een organisatie bestaande uit verdachte en anderen te weten (onder andere) [medeverdachte 2] en/of [medeverdachte 1]  
welke organisatie tot oogmerk had het plegen van misdrijven namelijk het plegen van misdrijven zoals bedoeld in artikel 310 juncto 311 van het Wetboek van Strafrecht te weten het (in wisselende samenstellingen tezamen en in vereniging met elkaar) plegen van diefstallen van (grote) hoeveelheden hennep en/of andere goederen in/uit woningen en/of bedrijfspanden
waarbij al dan niet de toegang tot die woningen en/of bedrijfspanden werd verschaft en/of de weg te nemen goederen onder bereik worden gebracht door middel van braak en/of verbreking en/of inklimming en/of een valse sleutel.





2Voorvragen
De rechtbank heeft vastgesteld dat de dagvaarding geldig is dat zij bevoegd is tot kennisneming van de zaak dat het Openbaar Ministerie ontvankelijk is in zijn vervolging en dat er geen redenen zijn voor schorsing van de vervolging.




3Beoordeling van het bewijs

3.1


Standpunt van de officier van justitie

De officier van justitie heeft gerekwireerd tot bewezenverklaring van alle onder 1 tot en met 7 ten laste gelegde feiten.




3.2


Standpunt van de verdediging

De raadsman heeft vrijspraak bepleit van de onder 1 2 5 6 en 7 ten laste gelegde feiten. Ten aanzien van de feiten 3 en 4 heeft de raadsman zich gerefereerd aan het oordeel van de rechtbank. Het standpunt van de raadsman zal voor zover van belang bij de beoordeling van het bewijs worden besproken.




3.3

Oordeel van de rechtbank



3.3.1


Vrijspraak feit 1 (rip hennepkwekerij [plaats 1] ) 

Onder feit 1 (zaaksdossier [plaats 1] ) wordt de verdachte kort gezegd verweten dat hij samen met een of meer anderen in de periode 9 tot en met 15 juli 2019 de hennepkwekerij aan de [adres 1] te [plaats 1] heeft geript waarbij de verdachte en zijn mededader(s) een hoeveelheid hennep bestaande uit ongeveer 367 planten hebben weggenomen. 
Naar het oordeel van de rechtbank is niet wettig en overtuigend bewezen hetgeen de verdachte onder feit 1 ten laste is gelegd zodat hij daarvan moet worden vrijgesproken. 
De rechtbank overweegt daartoe het volgende.



In de nacht van 8 op 9 juli 2019 is de verdachte samen met de medeverdachten [medeverdachte 1]  [medeverdachte 2] en [medeverdachte 3] bij het bedrijfspand aan de [adres 1] in [plaats 1] geweest. De verdachte erkent net als de medeverdachten [medeverdachte 1] en [medeverdachte 2] dat hij bij dit pand is geweest in het kader van een zogenoemde voorverkenning en om te zien of ze daar hennep konden pakken (de rechtbank begrijpt: stelen). De verdachte bevestigt dat hij te zien is op de camerabeelden van die bewuste nacht waarvan zich stills in het dossier bevinden dat zij met een ladder in de weer zijn geweest dat zij bij de deur van het pand hebben gekeken en met een licht (van een telefoon of een zaklamp) naar binnen hebben geschenen. De verdachte heeft echter van meet af aan ontkend evenals de medeverdachten [medeverdachte 1] en [medeverdachte 2]  dat hij in de nacht van 13 juli 2019 bij en in het pand is geweest en daar hennep heeft gestolen. 



De aanwezigheid van de verdachte bij het bedrijfspand op 13 juli 2019 wordt door de officier van justitie gebaseerd op twee - in januari 2020 - opgemaakte processen-verbaal van herkenning van de verdachte door verbalisanten bezien in samenhang met afgeluisterde telefoongesprekken op 15 en 17 juli 2019. 



Namens de verdachte is door de raadsman uitgebreid verweer gevoerd op de deugdelijkheid en betrouwbaarheid van deze processen-verbaal van herkenning. 



Op grond van de inhoud van het dossier en hetgeen ter zitting is besproken stelt de rechtbank het volgende vast.



Op de camerabeelden (proces-verbaal zaaksrelaas [plaats 1] met daarin een beschrijving van de beelden) is onder meer te zien dat vier personen in de nacht van 13 juli 2019 het pand aan de [adres 1] zijn binnengegaan en dat deze personen met in totaal 8 gevulde bigshoppers uit het perceel zijn gekomen. In totaal zouden er daarbij volgens het dossier 367 planten zijn geript (p. 15 van het algemeen relaas). Op 15 en 16 juli 2019 zijn er Meld Misdaad Anoniem (MMA)-meldingen bij de politie gedaan waarin staat vermeld dat er op 15 juli 2019 op de locatie [adres 1] te [plaats 1] vermoedelijk hennep wordt geknipt en dat er op het adres een in werking zijnde hennepkwekerij zit (proces-verbaal bevindingen p. 198). Uit een ter zitting door de officier van justitie overgelegd proces-verbaal aantreffen hennepkwekerij van de politie Midden-Nederland opgemaakt op 19 juli 2019 volgt dat de politie op 15 juli 2019 het bedrijfspand is binnengetreden naar aanleiding van de MMA-melding dat er op deze datum in de ochtend op het adres [adres 1] hennep geknipt zou worden door een zevental personen deze personen zijn het pand ingegaan en er is gezien dat er hennep in de bus gaat. De politie treft in het pand [adres 1] te [plaats 1] in twee kweekruimtes een gerooide en een in werking zijnde hennepkwekerij aan waarbij in de ene ruimte 450 potten met afgeknipte stengels en wortels zaten en in de andere ruimte 494 hennepplanten stonden. 
Verder bevat het dossier nog afgeluisterde gesprekken op 15 en 17 juli 2019 van medeverdachte [medeverdachte 3] met diens vriendin en diens schoonmoeder en gesprekken die de medeverdachte [medeverdachte 2] heeft met [medeverdachte 3]  diens vriendin en andere derden. Uit die gesprekken valt af te leiden dat hennepkwekerij aan de [adres 1] te [plaats 1] van familie van de vriendin van medeverdachte [medeverdachte 3] is. Zo wordt er tussen de medeverdachten gesproken over het feit dat ze mogelijk grote problemen krijgen als de camerabeelden door de eigenaren van de hennepkwekerij worden bekeken en over het teruggeven van “die grote ding”.




Bewijswaarde en betrouwbaarheid herkenningen

De rechtbank gaat allereerst in op de vraag welke (bewijs)waarde zij toekent aan de herkenningen die twee verbalisanten hebben gedaan. In zijn algemeenheid geldt dat behoedzaam dient te worden omgegaan met herkenningen. Dit geldt te meer als deze herkenningen de enige bewijsmiddelen zijn die de betrokkenheid van de verdachte bij het hem ten laste gelegde kunnen aantonen. Het komt er bij de beoordeling van het bewijs dan op aan dat kan worden getoetst of de aan de hand van foto’s of beelden door de verbalisanten gedane herkenningen voldoende betrouwbaar zijn om daadwerkelijk tot een bewezenverklaring te kunnen komen. Het is noodzakelijk een onderscheid te maken tussen herkenningen en gezichtsvergelijkingen. Uit de wetenschap volgt dat gezichten als één geheel dat wil zeggen holistisch in het geheugen worden opgeslagen en wel in visuele vorm. Dit is ook de wijze waarop de herkenning van gezichten plaatsvindt hetgeen onder meer tot gevolg heeft dat het heel lastig kan zijn een beschrijving te geven van een gezicht dat men goed kent en goed kan herkennen. Gezichtsvergelijkingen daarentegen geschieden door een foto van de verdachte te vergelijken met beschikbare camerabeelden. Om de betrouwbaarheid van gezichtsvergelijkingen te kunnen toetsen is het noodzakelijk dat degene die tot een positieve vergelijking komt aangeeft op welke overeenstemmende onderscheidende gezichtskenmerken die vergelijking gebaseerd is bij afwezigheid van zichtbare verschillen. 



Voor de beoordeling van de betrouwbaarheid van een herkenning zijn de volgende elementen van belang. In de eerste plaats moet worden beoordeeld of de camerabeelden of stills daarvan voldoende duidelijk en helder zijn om een (gezichts)herkenning op te kunnen baseren. Het is van belang wat de mate van kwaliteit van de beelden is en in hoeverre hierop voldoende duidelijke specifieke en onderscheidende persoonskenmerken zichtbaar zijn. Het tweede beoordelingselement staat daarmee in nauw verband namelijk hoe goed de herkenner de verdachte kent. Hoe beter men de verdachte (visueel) kent hoe minder visuele informatie nodig is voor een betrouwbare herkenning. Tevens zijn de aard frequentie en het tijdsverloop sinds de ontmoeting(en) van belang. Een derde beoordelingselement is het aantal in aanmerking komende herkenningen die onafhankelijk van elkaar zijn gedaan. Hoe meer dat er zijn hoe hoger de bewijskracht. Tot slot moet de rechtbank ook bekijken of er feiten en omstandigheden zijn die een herkenning mogelijk zouden kunnen falsificeren of onbetrouwbaar zouden (kunnen) maken. 



Ten aanzien van de twee herkenningen in dit zaaksdossier overweegt de rechtbank als volgt.
De rechtbank stelt voorop dat beide processen-verbaal niet uitblinken in duidelijkheid met name niet als het gaat om de wijze waarop de herkenningen hebben plaatsgevonden. 



Verbalisant [verbalisant 1] heeft op 30 januari 2020 gerelateerd dat zij de verdachte [verdachte] herkent van zijn politiefoto en het feit dat zij gedurende het onderzoek meerdere foto's en camerabeelden met daarop herkenbaar de verdachte heeft gezien en bekeken. Zij herkent de verdachte ook aan zijn ovalen lange gelaat. Niet duidelijk volgt uit het proces-verbaal of sprake is van een herkenning of van een vergelijking van camerabeelden met andere beelden en foto’s terwijl evenmin duidelijk is om welke andere beelden of foto’s het gaat. Voor zover het om een vergelijking zou gaan zijn de door verbalisant genoemde persoonskenmerken naar het oordeel van de rechtbank in ieder geval niet voldoende onderscheidend. De rechtbank is daarom van oordeel dat deze vergelijking/herkenning niet bruikbaar is als bewijsmiddel. 



Voor verbalisant [verbalisant 2] geldt dat hij in het door hem op 29 januari 2020 opgestelde proces-verbaal heeft gerelateerd dat hij de verdachte [verdachte] herkent van de camerabeelden van zowel 9 als 13 juli 2019 aan zijn postuur gelaatstrekken wenkbrauwen ogen en houding. Verbalisant geeft daarbij aan dat hij de afgelopen jaren meerdere keren met [verdachte] te maken heeft gehad in strafzaken. Een verdere toelichting daarop ontbreekt echter. Daarbij komt dat op grond van het proces-verbaal van herkenning bezien in samenhang met het door verbalisant [verbalisant 1] opgestelde proces-verbaal van 23 januari 2020 waarin de camerabeelden van 8/9 juli en 12/13 juli 2019 worden beschreven niet duidelijk is wanneer de herkenningen nu precies hebben plaatsgevonden en met welke voorkennis deze zijn gedaan. Beide processen-verbaal zijn eind januari 2020 opgesteld geruime tijd nadat de diefstal zou hebben plaatsgevonden en op een moment dat er al geruime tijd een onderzoek naar de verdachte en diverse medeverdachten liep in verband met een verdenking van betrokkenheid bij meerdere diefstallen van hennep. Daarmee heeft het er alle schijn van dat de herkenningen zijn gedaan in de wetenschap dat de verdachte reeds als verdachte in dit specifieke zaaksdossier was aangemerkt. Zo’n herkenning heeft minder waarde dan wanneer de verbalisanten de verdachte spontaan zonder enige voorkennis zouden hebben herkend. Hoewel de rechtbank niet kan uitsluiten dat de verdachte één van de personen op de beelden van 12/13 juli 2019 is acht de rechtbank de bewijskracht van de herkenning door verbalisant [verbalisant 2] om de hiervoor genoemde reden beperkt. 



Ander bewijs voor betrokkenheid van de verdachte bij de onder feit 1 ten laste gelegde diefstal is naar het oordeel van de rechtbank niet in het dossier voorhanden. Dat bewijs kan in zijn geval niet worden gebaseerd op de inhoud van de afgeluisterde gesprekken op 15 en 17 juli 2019 nu de verdachte niet aan die gesprekken heeft deelgenomen en ook niet is gebleken dat hij van de inhoud van die gesprekken tussen medeverdachten op de hoogte was. Bovendien geldt dat de rechtbank op onduidelijkheden in het dossier stuit over wanneer de diefstal van hennep nu precies heeft plaatsgevonden en waarbij ook op basis van de afgeluisterde gesprekken tussen medeverdachten niet valt uit te sluiten dat sprake is geweest van meerdere “hokken” (de rechtbank begrijpt: ruimtes met een hennepplantage) en nog een andere diefstal waarbij andere personen betrokken zijn. Zo wordt in de MMA-melding gesproken over dat er op 15 juli 2019 in de ochtend een zevental personen het pand aan de [adres 1] zouden zijn binnen gegaan en waarbij is gezien dat er hennep in een bus gaat terwijl ook verschillende hoeveelheden hennepplanten in het dossier worden genoemd (in het algemene relaas gaat het om 367 hennepplanten terwijl uit het proces-verbaal aantreffen kwekerij wordt gesproken over 450 potten met afgeknipte stengels en wortels). 



Bij die stand van zaken acht de rechtbank onvoldoende wettig bewijs aanwezig om de verdachte [verdachte] als medepleger van de onder feit 1 ten laste gelegde diefstal van hennep aan te merken. Overigens is de enkele vaststelling dat de verdachte aanwezig was bij een voorverkenning zonder dat is gebleken van bijkomende feiten en omstandigheden ook onvoldoende voor een bewezenverklaring van het medeplegen van de diefstal van hennep uit het bedrijfspand aan de [adres 1] te [plaats 1] . 




3.3.2


Vrijspraak feiten 5 en 6 (voorbereidingshandelingen [plaats 4] en [plaats 5] )

Naar het oordeel van de rechtbank is evenmin wettig en overtuigend bewezen hetgeen de verdachte onder feit 5 en feit 6 ten laste is gelegd zodat hij daarvan moet worden vrijgesproken. De rechtbank overweegt daartoe het volgende.



De officier van justitie heeft zich op het standpunt gesteld dat de verdachte en zijn medeverdachten dagelijks bezig waren met het volgen van personen en het observeren van panden om te bezien of er een hennepkwekerij of hennepvoorraad aanwezig was met de bedoeling de hennep te stelen en deze op een andere locatie te laten drogen en knippen. Gelet hierop acht zij bewezen dat de onderhavige voorbereidingshandelingen bedoeld waren om hennep te stelen en deze grote hoeveelheden na drogen uiteindelijk weg te zetten in de illegale markt waarmee sprake is van overtreding van artikel 11a van de Opiumwet (Ow). 



De raadsman heeft allereerst aan gevoerd dat de tenlastelegging is toegesneden op artikel 46 van het Wetboek van Strafrecht (Sr) zodat geen sprake is van een strafbaar feit (want alleen strafbaar bij een strafbedreiging van acht jaar gevangenisstraf of meer). Subsidiair heeft de raadsman aangevoerd dat artikel 11a Ow ziet op verboden voorbereidingshandelingen in het kader van grootschalige hennepteelt terwijl daarvan geen sprake is geweest. Het misdadige doel dat de verdachte en zijn medeverdachten mogelijk voor ogen hadden was het leeghalen van een hennepkwekerij en dat is niet waar de strafbaarstelling in artikel 11a Ow op ziet. 
De rechtbank is van oordeel dat geen sprake is van een tenlastelegging die is toegesneden op artikel 46 Sr. Dit verweer wordt gepasseerd. De tenlastelegging bij de feiten 5 en 6 is toegesneden op artikel 11a Ow zoals dat luidt sinds 1 maart 2015. Deze bepaling beoogt de voorbereiding ondersteuning en bevordering van de bedrijfs- en beroepsmatige teelt (artikel 11 derde lid Ow) en grootschalige hennepteelt (artikel 11 vijfde lid Ow) te bestrijden en stelt voorbereidingshandelingen daartoe strafbaar. Concreet gaat het bij de voorbereidingshandelingen om het bereiden bewerken verwerken te koop aanbieden verkopen afleveren verstrekken vervoeren vervaardigen en voorhanden hebben van stoffen en voorwerpen waarvan de verdachte wist of ernstige reden had te vermoeden dat die bestemd waren voor de illegale hennepteelt. Het gaat dus enerzijds om de bestemming van die stoffen en voorwerpen voor de illegale hennepteelt en anderzijds dat verdachte dit weet of ernstige reden heeft te vermoeden.



De rechtbank overweegt verder dat de ter zitting door de officier van justitie gevorderde wijziging van de tenlastelegging die erop zag om - bij beide feiten - het verwijt uit te breiden naar (tevens) voorbereiding van gekwalificeerde diefstal niet is toegestaan. Dit verwijt is hier dus niet aan de orde. Dit betekent dat ter beoordeling van de rechtbank voorligt de vraag of in beide zaaksdossiers sprake is van strafbare voorbereidingshandelingen in de zin van artikel 11a Ow. Daartoe is vereist dat de voorwerpen die de verdachte en zijn medeverdachten volgens de tenlastelegging voorhanden hebben gehad bestemd waren voor het plegen van een van de in artikel 11 derde en vijfde lid Ow strafbaar gestelde gedragingen (illegale hennepteelt). 



Op grond van de inhoud van het dossier en hetgeen ter zitting is besproken stelt de rechtbank vast dat de verdachte en de medeverdachten [medeverdachte 1] en [medeverdachte 2] zich in de ten laste gelegde periode bezig hielden met het in de gaten houden van panden waarvan zij vermoedden dat zich daar een hennepkwekerij of een zogenoemde stash met hennep bevond. Zo ook te [plaats 4] en [plaats 5] . Daarbij werden personen soms (met de auto) gevolgd en maakten de verdachten ook wel gebruik van technische hulpmiddelen zoals het plaatsen van camera’s en of het werken met een peilzender en zendertelefoons. Ter zitting heeft de verdachte dit ook min of meer erkend en daarbij aangegeven dat hij dit deed met het oog op het mogelijk wegnemen van de hennep. Ten aanzien van de bewuste panden in [plaats 4] en [plaats 5] heeft de verdachte verklaard dat het nooit tot iets heeft geleid omdat er naar zijn weten geen hennep was.



De hiervoor genoemde vaststellingen leiden ertoe dat naar het oordeel van de rechtbank in de beide zaaksdossiers ( [plaats 4] en [plaats 5] ) geen sprake is van (strafbare) voorbereidingshandelingen in de zin van artikel 11 a Ow zoals ten laste gelegd. Immers op basis van het dossier en de verklaringen van de verdachte en diens medeverdachten kan worden vastgesteld dat het oogmerk van de verdachten was gericht op de diefstal van hennep (het rippen van hennepkwekerijen). Met dat doel observeerden zij mensen en panden waarbij zij gebruik maakten van een auto hadden zij zendertelefoons en GPS-trackers voorhanden en beschikten zij over peilbakens en camera’s. 



Overigens merkt de rechtbank op dat ook de officier van justitie in haar requisitoir aangeeft dat het misdadige doel dat de verdachte en zijn medeverdachten voor ogen hadden het plegen van de diefstal van hennep of het rippen van een hennepkwekerij betrof en dat de in de tenlastelegging genoemde voorwerpen daartoe ook bestemd waren (p. 14). 



Voorbereidingshandelingen ten behoeve van de diefstal van hennep is naar het oordeel van de rechtbank echter niet waarop de strafbaarstelling van artikel 11a Ow ziet. Dat zoals de officier van justitie nog heeft betoogd uiteindelijk het plan van de verdachten was om de gestolen hennep elders te drogen en in de illegale markt te zetten leidt niet tot een ander oordeel. Op grond van de inhoud van het dossier kan namelijk niet gezegd worden dat de in de tenlastelegging genoemde voorwerpen (auto bus camera’s peilzenders en zendertelefoons) door de verdachten voor dat criminele doel waren bestemd. Het door de verdachten beoogde gebruik betrof het stelen van hennep waartoe de hiervoor genoemde goederen ook naar hun uiterlijke verschijningsvorm dienstig konden zijn. Het dossier bevat geen indicaties (bewijs) dat het voorhanden hebben van deze goederen zich richtte op wat er na een eventuele diefstal met de gestolen hennep zou gaan gebeuren. Aan dit oordeel kan niet afdoen dat een bus - als enig in de tenlastelegging genoemd voorwerp - mogelijk gebruikt zou kunnen worden om gestolen hennep te vervoeren naar een droog- of kniplocatie. Ook hier geldt dat op grond van de feiten en omstandigheden in de beide zaaksdossiers het door de verdachten beoogde gebruik ten tijde van het voorhanden hebben van de bus betrekking heeft (gehad) op de wegnemingshandeling en het veilig willen stellen van de gestolen goederen. 



De conclusie is dat niet bewezen is dat de middelen bestemd waren tot het begaan van een van de in artikel 11 derde en vijfde lid Ow strafbaar gestelde feiten. Dit betekent dat de verdachte van het onder de feiten 5 en 6 ten laste gelegde dient te worden vrijgesproken.



Ten overvloede voegt de rechtbank daaraan nog het volgende toe. Voor zover de officier van justitie voor ogen heeft gestaan de verdachte te vervolgen voor voorbereidingshandelingen die zien op de diefstal van hennep wijst de rechtbank er - in navolging van de raadsman - op dat artikel 46 Sr strafbaar stelt voorbereidingshandelingen van een misdrijf waarop naar de wettelijke omschrijving een gevangenisstraf van acht jaren of meer is gesteld terwijl de strafbedreiging van een gekwalificeerde diefstal zoals van toepassing ten tijde van de tenlastegelegde feiten 6 jaar bedroeg.




3.3.3


Bewijs

De rechtbank komt tot bewezenverklaring van de onder 2 3 4 en 7 ten laste gelegde feiten op grond van de bewijsmiddelen die in de bijlage bij dit vonnis zijn vervat.




3.3.4


Bewijsoverweging feit 2 (heling bus)

De raadsman heeft aangevoerd dat de verdachte dient te worden vrijgesproken van de ten laste gelegde heling van de Volkswagen Transporter bus ( [kenteken 1] ) omdat de verdachte ten tijde van de verkrijging niet wist of redelijkerwijs moest vermoeden dat het ging om een gestolen bus. De verdachte heeft met een aantal vrienden een bestelbus gekocht voor een marktconforme prijs terwijl verder niet blijkt dat de verdachte de beschikking over de bus had of een sleutel had. De verdachte kan daarmee ook niet als medepleger worden aangemerkt aldus de raadsman. 



De rechtbank verwerpt dit verweer. Vaststaat dat de verdachte met zijn medeverdachten een (gelijk) geldbedrag heeft betaald teneinde samen een bestelbus aan te schaffen. Gelet op de inhoud van de gebezigde bewijsmiddelen acht rechtbank de verklaring van de verdachte dat hij niet wist of hoefde te vermoeden dat het voertuig gestolen was ongeloofwaardig. Daartoe overweegt de rechtbank allereerst dat als het gaat om een aankoop van een bestelbus zoals hier aan de orde het de normale gang van zaken is dat zo’n voertuig op naam komt van degene die hem aankoopt dat de bijbehorende papieren worden geleverd en dat er een vrijwaringsbewijs is. Niet gebleken is dat de verdachte of één van de medeverdachten over dergelijke papieren beschikte terwijl de verdachte ook niet heeft willen of kunnen uitleggen door wie wanneer en van wie de bestelbus is gekocht. Uit de bewijsmiddelen volgt dat de bestelbus ergens langs de straat stond geparkeerd dat de verdachten hem daar konden ophalen en dat er een hele rare - kennelijk niet-originele - sleutel in het contact zat waar een paraplu voor was gehangen. Blijkens de OVC-gesprekken van 14 oktober 2019 kan het naar het oordeel van de rechtbank niet anders dan dat ook de verdachte op de hoogte was van de schimmige overdacht van de bestelbus. In een OVC-gesprek met medeverdachte [medeverdachte 1] hebben zij het over een bus die opgehaald moet worden en waarbij de verdachte vraagt hoe lang die er al staat. Verder volgt uit de OVC-gesprekken dat de bus enige tijd geparkeerd geweest in de omgeving van verdachtes woning. Uit de bewijsmiddelen volgt verder dat de bestelbus ergens achteraf moest worden geparkeerd of op het kamp omdat de bus - in de woorden van de medeverdachten -‘daar toch nooit wordt gepakt’. De wetenschap van de verdachte dat het om een gestolen voertuig ging ontleent de rechtbank tot slot ook uit de inhoud van een OVC-gesprek op 27 oktober 2019 waarin de verdachte en zijn medeverdachten bespreken hoe de bestelbus kan worden gebruikt bij een voorgenomen diefstal van hennep in [plaats 2] (zaaksdossier 4) en waarin door [medeverdachte 2] in het bijzijn van de verdachte en [medeverdachte 1] wordt gesproken over ‘die gestolen bus’ terwijl de verdachte dan aan zijn medeverdachten te kennen geeft dat hij liever rennend wordt gepakt (de rechtbank begrijpt: door de politie) dan in een gestolen bus. 
Er is mede gelet op de inhoud van dat OVC-gesprek dan ook geen reden om te veronderstellen dat de verdachte niet de beschikking had over deze gezamenlijk aangeschafte bus. 



In het licht van al deze feiten en omstandigheden kan het niet anders dan dat de verdachte wist dat het hier ging om een gestolen voertuig. 



De rechtbank is dan ook van oordeel dat de opzetheling van de Volkswagen Transporter met kenteken [kenteken 1] wettig en overtuigend bewezen is.




3.3.5


Bewijsoverweging feit 4 (diefstal kwekerij [adres 3] te [plaats 3] )

De verdachte heeft dit feit de diefstal van ongeveer 650 hennepplanten in vereniging uit een woning te [plaats 3] [buurt 3]  bekend met uitzondering van het onderdeel ‘door middel van een valse sleutel’. Op dit punt heeft de verdachte ter zitting verklaard dat [medeverdachte 2] de sleutel had gekregen.



De rechtbank verwerpt dit verweer. Gelet op de gebezigde bewijsmiddelen acht rechtbank die verklaring van de verdachte ongeloofwaardig. Uit de inhoud van het dossier volgt dat de verdachte zich samen met zijn medeverdachten in de tenlastegelegde periode bezig hield met het namaken van sleutels met lockpicken (de rechtbank begrijpt: het schadevrij sloten openen zonder sleutel) of het met behulp van een slotentrekker uit sloten trekken van cilinders. Als het gaat om de onderhavige diefstal van hennepplanten uit de woning op het adres [adres 3] in [plaats 3] [buurt 3] wordt door de medeverdachten ook gesproken over het namaken van de sleutel. Zo vraagt medeverdachte [medeverdachte 1] op 16 september 2019 aan [medeverdachte 2] of ze voor [buurt 3] een sleutel kunnen maken. Op 14 oktober 2019 geeft [medeverdachte 2] aan de verdachte en [medeverdachte 1] te kennen dat hij ook een Winkhaus cilinder heeft gekocht voor [buurt 3] . Tot slot maakt de rechtbank uit een OVC-gesprek van 11 november 2019 op dat de verdachten sleutels kunnen namaken door middel van het namaken van de cilinder van de box behorend bij een woning die zij op het oog hebben. Zo is het blijkens het gesprek volgens de medeverdachte [medeverdachte 1] ook gegaan bij het huis met de 650 planten. Dat het hier gaat over het adres [adres 3] te [plaats 3]  leidt de rechtbank af uit het feit dat dit de woning is waar de verdachten ongeveer 650 hennepplanten hebben gestolen. 



Gelet op de inhoud van de hiervoor genoemde OVC-gesprekken acht de rechtbank wettig en overtuigend bewezen dat sprake is geweest van een (gekwalificeerde) diefstal door middel van een valse sleutel.




3.3.6

Bewijsoverweging feit 7 (criminele organisatie)
De verdachte wordt verweten dat hij heeft deelgenomen aan een organisatie die tot oogmerk had misdrijven te plegen.


Aan de verdachte is zowel ten laste gelegd de deelname aan een criminele organisatie als bedoeld in artikel 11b Ow waarbij het oogmerk van de organisatie betreft het plegen van misdrijven op grond van de Opiumwet in het onderhavige geval artikel 11 derde vierde en vijfde lid of artikel 11a Ow als ook een criminele organisatie als bedoeld in artikel 140 van het Sr waarbij het oogmerk van de organisatie was gericht op het plegen van diefstallen van (grote) hoeveelheden hennep uit woningen en/of bedrijfspanden waarbij de toegang werd verschaft door middel van braak of een valse sleutel. 



Naar het oordeel van de rechtbank is niet bewezen dat sprake was van een organisatie die tot oogmerk had het plegen van een misdrijf als bedoeld in artikel 11 derde vierde en vijfde lid of 11a Ow. Op grond van deze artikelen zou het dan moeten gaan om een organisatie die zich - kort gezegd - beroepsmatig bezig houdt met (grootschalige) hennepteelt of de voorbereiding van hennepteelt. Daartoe biedt de inhoud van het dossier echter onvoldoende bewijs waarbij de rechtbank verwijst naar haar overwegingen over de feiten 5 en 6 (zaaksdossier 6 [plaats 4] en zaaksdossier 7 [plaats 5] ). Daaruit volgt dat het de verdachte en zijn medeverdachten te doen was om het stelen van (grote) hoeveelheden hennep uit woningen of bedrijfspanden. Dit valt naar het oordeel van de rechtbank niet aan te merken als een organisatie die tot oogmerk heeft de hiervoor aangehaalde strafbare gedragingen uit de Opiumwet. Aan dat oordeel doet niet af dat het zaaksdossier van de criminele organisatie aanwijzingen bevat voor de exploitatie door één of meer verdachten van een hennepkwekerij (in [plaats 6] en [plaats 7] ). Het gaat om niet ten laste gelegde feiten waarbij de beschikbare stukken niet zonder meer tot de conclusie leiden dat deze in een georganiseerd verband plaatsvonden. 



Vervolgens moet de rechtbank beoordelen of de verdachte heeft deelgenomen aan een organisatie in de zin van artikel 140 Sr. Onder een criminele organisatie in de zin van artikel 140 Sr wordt blijkens vaste rechtspraak verstaan een samenwerkingsverband met een zekere duurzaamheid en structuur tussen de verdachte en ten minste één ander persoon. Bij de beantwoording van de vraag of een dergelijk samenwerkingsverband het plegen van misdrijven tot oogmerk heeft waaronder begrepen het gedurende enige tijd misdrijven begaan van slechts één soort zal onder meer betekenis kunnen toekomen aan misdrijven die in het kader van de organisatie reeds zijn gepleegd aan het meer duurzaam of gestructureerde karakter van de samenwerking zoals daarvan kan blijken uit de onderlinge verdeling van werkzaamheden of de onderlinge afstemming van activiteiten van deelnemers binnen de organisatie met het oog op het bereiken van een gemeenschappelijk doel van de organisatie en meer in het algemeen aan de planmatigheid of stelselmatigheid van de met het oog op dit doel verrichtte activiteiten van deelnemers binnen de organisatie. 



Van deelname aan een criminele organisatie is slechts dan sprake indien de verdachte:

1. behoort tot het samenwerkingsverband; en
2. een aandeel heeft in dan wel ondersteunt gedragingen die strekken tot of rechtstreeks verband houden met de verwezenlijking van het in artikel 140 Sr bedoelde oogmerk.


De rechtbank overweegt onder verwijzing naar de inhoud van de in de bijlage opgenomen bewijsmiddelen waaronder die van de hiervoor reeds bewezen verklaarde feiten dat voldoende is gebleken van een duurzame onderlinge samenwerking en een min of meer gestructureerd samenwerkingsverband tussen de verdachte en medeverdachten [medeverdachte 2] en [medeverdachte 1] .



De in het dossier aanwezige afgeluisterde telefoon- en OVC-gesprekken laten zien hoe de verdachte samen met [medeverdachte 1] en [medeverdachte 2]  zich gedurende een aantal maanden in 2019 veelvuldig bezighielden met het bekijken van panden waarin mogelijk hennepplantages of voorraden hennep (hennepstash) aanwezig waren. Zij zaten daartoe vaak met elkaar in de door medeverdachte [medeverdachte 1] gebruikte auto en/of onderhielden vrijwel dagelijks contact met elkaar. Er werden soms camera’s geplaatst en of personen gevolgd van wie de verdachten vermoedden dat zij in verband konden worden gebracht met die hennepplantages of voorraden hennep. 
Uit de afgeluisterde gesprekken blijkt ook de intentie van de verdachten namelijk het zich door middel van diefstal toe-eigenen van de hennepoogst of voorraad hennep van anderen. Ter zitting heeft de verdachte dit ook erkent: zij waren op zoek waren naar hennep(kwekerijen) om hennep te kunnen wegnemen. Illustratief is in dit verband een OVC-gesprek van 18 oktober 2019 waarin de verdachte en medeverdachte [medeverdachte 1] kennelijk terugkijken op hun activiteiten en de verdachte zegt: ‘want hoe begonnen we; overal roekeloos inbreken voor een paar meier en het ging steeds beter’. De verdachten maakten gebruik van professionele apparatuur zoals GPS-trackers peilbakens camera’s om mensen of panden te kunnen observeren. Ook hielden de verdachten om uitvoering aan hun plannen te geven zich bezig met het namaken van sleutels met lockpicken (dat wil zeggen: het schadevrij sloten openen zonder sleutel) of het met behulp van een slotentrekker uit sloten trekken van cilinders. De medeverdachte [medeverdachte 2] volgde in de tenlastegelegde periode ook een cursus om zich kennelijk verder te bekwamen in het kunnen openbreken van sloten. Verder hebben de verdachten in oktober 2019 een gestolen bus aangeschaft om deze in te zetten bij de diefstal van (grote) hoeveelheden hennep. Bij de geslaagde diefstal van hennep uit de woning op het adres [adres 3] te [plaats 3]  hebben de verdachten ook anderen ingeschakeld om in een woning te [plaats 8] de hennep te (laten) drogen en knippen. 



Een dergelijke handelwijze zoals hiervoor geschetst vergt een planmatige aanpak samenwerking en duidelijke afstemming tussen de daarbij betrokken personen. De verdachte en zijn medeverdachten zijn daarin ook geslaagd gelet op de bewezen verklaarde feiten. Dat - zoals de verdachten ook zelf hebben aangegeven - de uitvoering niet altijd succesvol was of soms wellicht knullig of amateuristisch genoemd kan worden maakt dit niet anders. Het bepaalde in artikel 140 Sr betreft immers de verwoording van een zelfstandig strafbaar feit. Van het begaan van dat strafbare feit kan reeds sprake zijn als (nog) geen (andere) strafbare feiten zijn gepleegd maar wel het oogmerk daartoe bestaat alsmede collectieve deelneming in de zin van het bepaalde in artikel 140 Sr.
Bij de beoordeling of daarvan sprake is kunnen ook anders dan door de verdediging bepleit feiten die niet ten laste zijn gelegd een rol spelen. Feiten en omstandigheden waarvan wel processen-verbaal in het dossier zijn opgenomen geven namelijk een inkijk in het oogmerk van de organisatie en de wijze van opereren. 



Dit leidt tot de conclusie dat de onder feit 7 aan de verdachte ten laste gelegde deelname aan een criminele organisatie wettig en overtuigend kan worden bewezen. Wel ziet de rechtbank aanleiding de tenlastegelegde periode te beperken tot de periode van 1 juli 2019 tot en met 30 november 2019 aangezien uit de inhoud van de bewijsmiddelen niet dan wel in onvoldoende mate kan worden afgeleid dat de verdachte en zijn medeverdachten vóór 1 juli 2019 en na 30 november 2019 zich in georganiseerd verband bezig hielden met het plegen van strafbare feiten zoals ten laste gelegd.





3.4


Bewezenverklaring

De rechtbank acht wettig en overtuigend bewezen dat verdachte de onder 2 3 4 en 7 ten laste gelegde feiten heeft begaan met dien verstande dat



2.
hij in de periode van 14 oktober 2019 tot en met 28 oktober 2019 te [plaats 2]  tezamen en in vereniging met anderen een goed te weten een bus van het merk Volkswagen type Transporter voorzien van [kenteken 1] op naam van [persoon 1]  heeft verworven en voorhanden gehad terwijl hij en zijn mededaders ten tijde van de verwerving of het voorhanden krijgen van deze bus wisten dat het een door misdrijf verkregen goed betrof;



3.
hij in de periode van 27 oktober 2019 tot en met 28 oktober 2019 te [plaats 2] tezamen en in vereniging met anderen aan de [adres 2] een kluis toebehorende aan een ander heeft weggenomen met het oogmerk om het zich wederrechtelijk toe te eigenen 
terwijl verdachte en/of zijn mededaders zich de toegang tot de plaats van het misdrijf hebben verschaft en die weg te nemen kluis onder hun bereik hebben gebracht door middel van braak; 



4.
hij in de periode van 7 september 2019 tot en met 18 november 2019 te [plaats 3]  tezamen en in vereniging met anderen een (grote) hoeveelheid hennep (bestaande uit ongeveer 650 planten) toebehorende aan een ander heeft weggenomen met het oogmerk om het zich wederrechtelijk toe te eigenen terwijl verdachte en/of zijn mededaders zich de toegang tot de plaats van het misdrijf hebben verschaft en die weg te nemen hoeveelheid hennep onder hun bereik hebben gebracht door middel van een valse sleutel;



7.
hij in de periode van 1 juli 2019 tot en met 30 november 2019 in Nederland heeft deelgenomen aan een organisatie bestaande uit verdachte en anderen te weten (onder andere) [medeverdachte 2] en/of [medeverdachte 1]  
welke organisatie tot oogmerk had het plegen van misdrijven namelijk het plegen van misdrijven zoals bedoeld in artikel 310 juncto 311 van het Wetboek van Strafrecht te weten het tezamen en in vereniging plegen van diefstallen van (grote) hoeveelheden hennep en/of andere goederen uit woningen en/of bedrijfspanden
waarbij al dan niet de toegang tot die woningen en/of bedrijfspanden werd verschaft en de weg te nemen goederen onder bereik worden gebracht door middel van braak en/of een valse sleutel.



De in de tenlastelegging voorkomende taal- en/of schrijffouten zijn verbeterd. Blijkens het verhandelde op de terechtzitting is verdachte daardoor niet geschaad in zijn verdediging. 



Hetgeen aan verdachte meer of anders is ten laste gelegd dan hier als bewezen is aangenomen is niet bewezen. De verdachte moet hiervan worden vrijgesproken.






4Kwalificatie en strafbaarheid van de feiten
Het bewezenverklaarde levert op:



feit 2: 

medeplegen van opzetheling




feit 3: 

diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft of het weg te nemen goed onder zijn bereik heeft gebracht door middel van braak




feit 4: 

diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft of het weg te nemen goed onder zijn bereik heeft gebracht door middel van een valse sleutels




feit 7: 

deelneming aan een organisatie die tot oogmerk heeft het plegen van misdrijven



Er is geen omstandigheid aannemelijk geworden waardoor de wederrechtelijkheid aan het bewezenverklaarde zou ontbreken. Het bewezenverklaarde is dus strafbaar.






5Strafbaarheid van verdachte
Er is geen omstandigheid aannemelijk geworden die de strafbaarheid van verdachte uitsluit. Verdachte is dus strafbaar.




6Motivering van de sanctie

6.1


Standpunt van de officier van justitie

De officier van justitie heeft gevorderd dat verdachte zal worden veroordeeld tot een onvoorwaardelijke gevangenisstraf van 42 maanden met aftrek van de tijd die verdachte in voorlopige hechtenis heeft doorgebracht. Daarbij heeft de officier van justitie onder meer gewezen op Richtlijnen van het Openbaar Ministerie bij de feiten die zij bewezen acht en op het ondermijnende karakter van die feiten waarbij voor haar het zwaartepunt ligt op de deelname aan de criminele organisatie.




6.2


Standpunt van de verdediging

De raadsman heeft zich op het standpunt gesteld dat de door de officier van justitie gevorderde straf niet passend is. Hij heeft de rechtbank daarom verzocht bij een op te leggen straf de ernst van de feiten anders te waarderen dan de officier van justitie heeft gedaan en om rekening te houden met de persoonlijke omstandigheden van de verdachte. Inmiddels is de verdachte al weer langere tijd geschorst en heeft hij zijn leven onder meer met een zinvolle dagbesteding en een stabiel inkomen een andere wending gegeven. De raadsman heeft in dit verband strafmaat voorstellen gedaan die erop neerkomen dat de verdachte niet opnieuw vast komt te zitten en waarbij een deels voorwaardelijke gevangenisstraf en/of een werkstraf wordt opgelegd. Tot slot heeft de raadsman gevraagd om bij vonnis de (geschorste) voorlopige hechtenis op te heffen.




6.3


Oordeel van de rechtbank

Bij de beslissing over de sanctie die aan de verdachte moet worden opgelegd heeft de rechtbank zich laten leiden door de aard en de ernst van de bewezenverklaarde feiten en de omstandigheden waaronder deze zijn begaan alsmede de persoon verdachte zoals van een en ander uit het onderzoek op de zitting is gebleken.



In het bijzonder heeft de rechtbank het volgende in aanmerking genomen. De verdachte heeft samen met anderen ingebroken in een garagebox in [plaats 2] en in flatwoning in [plaats 3]  waarbij hem en zijn mededaders voor ogen stond een voorraad hennep/hennepplanten te stelen. In de woning in [plaats 3] is dat gelukt de in [plaats 2] gestolen kluis bleek leeg. Deze twee feiten hebben plaatsgevonden binnen een crimineel samenwerkingsverband dat de verdachte samen met twee vrienden vormde gedurende ongeveer vijf maanden. Het oogmerk van die criminele organisatie was het zogenoemde 
rippen van hennepplantages of opgeslagen voorraden hennep. In diezelfde periode heeft de verdachte samen met de twee anderen ook nog enige tijd een gestolen bestelbus verworven en voorhanden gehad. 



Het gaat om ernstige strafbare feiten die ook voor de maatschappij belastend zijn. Met het stelen van hennep(planten) kunnen tegen minimale kosten grote geldbedragen worden verdiend waarbij - vanwege het verboden karakter van het exploiteren van hennepplantages of het aanwezig hebben van een grote hoeveelheid hennep - de aangiftebereidheid van slachtoffers en daarmee de kans op ontdekking in het algemeen gering is. Daarbij komt dat bij ontdekking de kans bestaat dat de situatie uit de hand loopt gelet op zowel de criminele belangen bij de drugs van zowel de eigenaar als de inbrekers. Het plegen van dergelijke inbraken versterkt dan ook het gevoel van onveiligheid in de buurt. Bovendien is cannabis een verslavende stof die slecht is voor de gezondheid van mensen. Het ging de verdachte om het stelen van grote hoeveelheden hennep die overduidelijk bestemd moeten zijn geweest voor de handel. Het deelnemen aan een criminele organisatie is een delict dat de openbare orde raakt. De strafwaardigheid van deelneming aan een criminele organisatie wordt niet alleen bepaald door de organisatiegraad en het ontwrichtende karakter daarvan voor de openbare orde maar ook door de aard van de misdrijven die worden beoogd. 



De rechtbank neemt het de verdachte kwalijk dat hij zich met het plegen van deze feiten niet heeft bekommerd om de gevolgen maar enkel uit was op eigen financieel gewin. 
De verdachte en zijn twee mededaders gingen bij het plegen van de feiten ook berekenend te werk. Zo werden locaties waarvan zij vermoedden dat zich daar een hennepplantage of een voorraad hennep bevond in de gaten gehouden soms met camera’s en ook werden personen die met die hennep(plantages) in verband konden worden gebracht door hen gevolgd. Het drietal gebruikte daarbij professionele middelen als GPS-trackers peilbakens en zender(telefoons) en zij waren zo blijkt wel uit het dossier aardig bedreven in het zonder schade openen van sloten door middel van lockpicking en cilinders uit sloten trekken waarbij sleutels dan werden nagemaakt. Uit de bewezenverklaring volgt dat het de verdachten in ieder geval één keer is gelukt om daadwerkelijk een grote hoeveelheid hennep te stelen. 



Bij de aard en ernst van de bewezen verklaarde feiten past naar het oordeel van de rechtbank een onvoorwaardelijke gevangenisstraf. Daarbij weegt de rechtbank mee dat de verdachte eerder meerdere keren is veroordeeld voor vermogensdelicten zo volgt uit zijn strafblad (Uittreksel Justitiële Documentatie van 27 oktober 2021). 



Tegelijkertijd stelt de rechtbank vast dat zij de verdachte van een aanzienlijk aantal feiten vrijspreekt en dat zij daarmee tot een veel beperktere bewezenverklaring komt dan de officier van justitie. Verder kan de rechtbank de officier van justitie niet goed volgen in haar eis als het gaat om de door haar gemaakte optelsom van strafmaten zoals die volgen uit richtlijnen van het Openbaar Ministerie. Niet alleen wijken die richtlijnen af van de oriëntatiepunten van het Landelijk Overleg Vakinhoud Straf (LOVS) de door de officier van justitie in haar requisitoir genoemde strafmaat van 24 maanden gevangenisstraf voor verdachtes deelneming aan een criminele organisatie doet naar het oordeel van de rechtbank ook geen recht aan de omstandigheden van deze zaak. Daarbij heeft de rechtbank onder meer het oog op de relatief beperkte periode van vijf maanden waarin dit samenwerkingsverband heeft bestaan op één daadwerkelijk geslaagde diefstal van hennep binnen het samenwerkingsverband en op de straffen die in de afgelopen jaren door rechters in het kader van criminele organisaties van deze aard en omvang worden opgelegd. 



In de strafmaat weegt de rechtbank tot slot ook mee de persoon en de persoonlijke omstandigheden van de verdachte. De verdachte is na een voorarrest van 174 dagen inmiddels geruime tijd (ruim een jaar en vier maanden) op vrije voeten en zijn leven een positieve wending lijkt te hebben gegeven. Hij woont samen met zijn vriendin is al meer dan een jaar naar tevredenheid van de werkgever in loondienst en heeft zich goed gehouden aan de schorsingsvoorwaarden. Van nieuwe justitiecontacten is geen sprake. De reclassering is erg positief over de verdachte zo begrijpt de rechtbank uit het meest recente over hem opgestelde voorlichtingsrapport (het rapport van 12 november 2021 opgesteld door [persoon 2] als reclasseringswerkster verbonden aan Reclassering Nederland Advies en Toezichtunit 2 Noord-West). Volgens de reclassering heeft de verdachte zich begeleidbaar opgesteld en gewerkt aan de gestelde doelen. De verdachte heeft 15 maanden in een schorsingstoezicht gelopen en heeft zijn zaken zoals werk postadres financiën zelfstandig geregeld. Verdere begeleiding wordt niet noodzakelijk geacht. Ook de behandelaar van De Waag waar de verdachte was aangemeld voor behandeling zag geen verdere noodzaak tot behandeling of training. 



Bij weging van alle hiervoor voor de straftoemeting genoemde feiten en omstandigheden is de rechtbank van oordeel dat in deze zaak een vrijheidsbenemende straf moet worden opgelegd waarvan het onvoorwaardelijk deel niet langer is dan de tijd die de verdachte reeds in voorlopige hechtenis heeft gezeten. Daarnaast vindt de rechtbank een voorwaardelijke gevangenisstraf van enige duur passend en nodig dit laatste mede als stok achter de deur voor de verdachte om zijn intentie van een toekomst zonder criminele activiteiten ook echt waar te gaan maken. De rechtbank legt de verdachte anders dan de twee medeverdachten niet ook nog een werkstraf op. Dit komt omdat enerzijds de verdachte een langere tijd in voorlopige hechtenis heeft doorgebracht dan zijn medeverdachten en anderzijds hij bij het plegen van de feiten geen sturende en organiserende rol had. 



De rechtbank realiseert zich dat dit een fors lagere straf is dan geëist door de officier van justitie. Daarbij is van belang zoals hiervoor al overwogen dat de rechtbank tot een veel beperktere bewezen verklaring komt dan de officier van justitie dat bij de straftoemeting is uitgegaan van de eigen LOVS-oriëntatiepunten en dat is gekeken naar straftoemeting in enigszins vergelijkbare zaken. Bovendien weegt de rechtbank de persoonlijke omstandigheden van de verdachte anders dan de officier van justitie in haar eis heeft gedaan. 



Dit alles leidt tot de in het dictum genoemde straf. 






7Toepasselijke wettelijke voorschriften

De volgende wetsartikelen zijn van toepassing:
artikelen 47 57 140 311 en 416 het Wetboek van Strafrecht.





8Beslissing
De rechtbank:


Verklaart niet bewezen wat aan verdachte onder feit 1 5 en 6 ten laste is gelegd en spreekt hem daarvan vrij.



Verklaart bewezen dat verdachte de onder 2 3 4 en 7 ten laste gelegde feiten heeft begaan zoals hiervoor onder 3.4 weergegeven.



Verklaart niet bewezen wat aan verdachte meer of anders is ten laste gelegd dan hierboven als bewezen is aangenomen en spreekt hem daarvan vrij.



Bepaalt dat de onder 2 3 4 en 7 bewezen verklaarde feiten de hierboven onder 4. vermelde strafbare feiten opleveren.



Verklaart verdachte hiervoor strafbaar.



Veroordeelt verdachte tot een gevangenisstraf voor de duur van 365 dagen met bevel dat van deze straf een gedeelte groot 191 dagen niet ten uitvoer zal worden gelegd tenzij de rechter later anders mocht gelasten op grond dat verdachte voor het einde van de op twee jaren bepaalde proeftijd zich aan een strafbaar feit heeft schuldig gemaakt.
Bepaalt dat de tijd die verdachte vóór de tenuitvoerlegging van dit vonnis in verzekering en voorlopige hechtenis heeft doorgebracht bij de tenuitvoerlegging van de opgelegde gevangenisstraf in mindering wordt gebracht voor zover die tijd niet reeds op een andere straf in mindering is gebracht.



Heft op het reeds geschorste bevel tot voorlopige hechtenis van verdachte.





Samenstelling rechtbank en uitspraakdatum

Dit vonnis is gewezen door
mr. M. Hoendervoogt voorzitter
mr. M. Mateman en mr. A. Buiskool rechters
in tegenwoordigheid van de griffiers mr. L.L. de Vries en mr. A.C. ten Klooster
en uitgesproken op de openbare terechtzitting van 24 december 2021


