

RECHTBANK ZEELAND-WEST-BRABANT


Strafrecht



Zittingsplaats: Breda



parketnummers: 02/180279-20 en 96/015340-19 (tul)  




vonnis van de meervoudige kamer van 22 december 2020




in de strafzaak tegen 





          [verdachte] 

geboren op [geboortedag] 1962 te [geboorteplaats]
wonende te [adres] 
gedetineerd in de Penitentiaire Inrichting te Dordrecht
raadsvrouw mr. C.M. Koole advocaat te Goes





1Onderzoek van de zaak

De zaak is inhoudelijk behandeld op de zitting van 8 december 2020 waarbij de officier van justitie mr. Gaillard en de verdediging hun standpunten kenbaar hebben gemaakt.
Ter zitting is ook de vordering tot tenuitvoerlegging behandeld met bovenvermeld parketnummer.





2De tenlastelegging

De tenlastelegging is gewijzigd overeenkomstig artikel 314a van het Wetboek van Strafvordering. De tenlastelegging is als bijlage I aan dit vonnis gehecht. 
De verdenking komt er kort en feitelijk weergegeven op neer dat verdachte

feit 1: een pistool en een revolver voorhanden heeft gehad;feit 2: samen met medeverdachte Netten opzettelijk 258 gram amfetamine aanwezig heeft gehad;feit 3: opzettelijk valse bankbiljetten in bezit heeft gehad met de bedoeling deze als echt uit te geven;feit 4: een grote hoeveelheid munitie voorhanden heeft gehad.





3De voorvragen

De dagvaarding is geldig.
De rechtbank is bevoegd.
De officier van justitie is ontvankelijk in de vervolging. 
Er is geen reden voor schorsing van de vervolging.





4De beoordeling van het bewijs

4.1


Het standpunt van de officier van justitie

De officier van justitie acht wettig en overtuigend bewezen dat verdachte de vier tenlastegelegde feiten heeft begaan. Zij gaat bij feit 2 uit van 257 gram amfetamine en bij feit 3 van één bankbiljet. 



4.2


Het standpunt van de verdediging

De verdediging heeft gelet op de bekennende verklaring van verdachte geen bewijsverweren gevoerd met dien verstande dat er geen sprake is van medeplegen.



4.3

Het oordeel van de rechtbank


4.3.1


De bewijsmiddelen

De bewijsmiddelen zijn in bijlage II aan dit vonnis gehecht.



4.3.2


De bijzondere overwegingen met betrekking tot het bewijs

De rechtbank is op grond van de aangehaalde bewijsmiddelen in het bijzonder de bekennende verklaring van verdachte van oordeel dat verdachte zich schuldig heeft gemaakt aan het onder feit 1 en 4 tenlastegelegde voorhanden hebben van twee wapens en een grote hoeveelheid munitie en aan het onder feit 2 tenlastegelegde opzettelijk aanwezig hebben van 257 gram amfetamine. 




Feit 2

Ten aanzien van feit 2 overweegt de rechtbank in het bijzonder het volgende. Verdachte heeft bekend dat hij de harddrugs aanwezig heeft gehad maar zijn vrouw medeverdachte [medeverdachte]  zou hier niet van op de hoogte zijn geweest. Nu het medeplegen van dit feit met haar ten laste is gelegd dient de rechtbank aldus te beoordelen of verdachte de aangetroffen drugs opzettelijk tezamen en in vereniging met haar aanwezig heeft gehad. 



De rechtbank stelt voorop dat voor een bewezenverklaring van medeplegen vereist is dat bij het begaan van het feit sprake is geweest van een nauwe en bewuste samenwerking. 



Op grond van de aangehaalde bewijsmiddelen is de rechtbank van oordeel dat verdachte de 257 gram amfetamine samen met medeverdachte [medeverdachte] aanwezig heeft gehad. Zij acht daarbij van belang dat de harddrugs zijn aangetroffen in de woning van de medeverdachte waar zij samenwoonde met verdachte. Het grootste gedeelte 241 gram is aangetroffen in de vriezer en twee kleine hoeveelheden 6 en 10 gram zijn aangetroffen in de woonkamer. Gelet op de plaatsen waar de drugs zijn aangetroffen kan het in dit geval bovendien niet anders zijn dan dat medeverdachte [medeverdachte] daarvan wetenschap moet hebben gehad. Zo is de vriezer een vrij toegankelijke plaats met een algemeen en gangbaar gebruik waardoor de rechtbank ervan uitgaat dat ook medeverdachte [medeverdachte] hiervan gebruik maakte. Van de in de woonkamer aangetroffen amfetamine is de rechtbank van oordeel dat verdachte daarvan wetenschap moet hebben gehad omdat deze niet waren verborgen en zij ook degene is die de woning schoonmaakte. Niet alleen verdachte maar ook medeverdachte [medeverdachte] heeft daarover dus de beschikkingsmacht gehad. Op grond daarvan is de rechtbank van oordeel dat sprake is van medeplegen.  



De rechtbank acht dan ook wettig en overtuigend bewezen dat verdachte op 10 juli 2020 te Steenbergen tezamen en in vereniging met een ander opzettelijk 257 gram amfetamine aanwezig heeft gehad. 





Feit 3

De rechtbank is van oordeel dat er onvoldoende wettig en overtuigend bewijs is voor dit feit. Vast staat dat verdachte ten minste één vals bankbiljet van € 20- in bezit had maar uit het dossier blijkt niet dat verdachte het oogmerk  had om dit als echt en onvervalst uit te geven of te doen uitgeven. De rechtbank zal verdachte dan ook vrijspreken van dit feit.




4.4


De bewezenverklaring

De rechtbank acht wettig en overtuigend bewezen dat verdachte 



1
op 10 juli 2020 te Steenbergen een wapen van categorie III onder 1 van de Wet wapens en munitie te weten een centraalvuur pistool van het merk Walther model 4 kaliber 765 browning ofwel 32 auto en een wapen categorie III onder 1 van de Wet wapens en munitie te weten een centraalvuur revolver van een onbekend merk kaliber 635 browning ofwel 25 auto zijnde vuurwapens in de vorm van een revolver en pistool voorhanden heeft gehad;



2
op 10 juli 2020 te Steenbergen tezamen en in vereniging met een ander opzettelijk aanwezig heeft gehad ongeveer 257 gram (netto) amfetamine zijnde amfetamine een middel als bedoeld in de bij de Opiumwet behorende lijst I;



4
op 10 juli 2020 te Steenbergen munitie van categorie III van de Wet wapens en munitie te weten

- 15 centraalvuur (kogel)patronen van het kaliber 765 merk Browning ofwel 32 Auto en
- 42 centraalvuur (kogel)patronen van het kaliber 635 merk Browning ofwel 25 Auto en
- 100 randvuur (kogel)patronen van het kaliber .22 short en
- 91 centraalvuur (kogel)patronen van het kaliber 9x19 mm en
- 46 randvuur (hagel)patronen van het kaliber flobert 9 mm 
voorhanden heeft gehad. 


Voor zover er in de tenlastelegging kennelijke taal- en/of schrijffouten voorkomen zijn die fouten in de bewezenverklaring verbeterd. Verdachte is daardoor niet in zijn verdediging geschaad.



De rechtbank acht niet bewezen hetgeen meer of anders is ten laste gelegd. Verdachte zal daarvan worden vrijgesproken.






5De strafbaarheid
Er zijn geen feiten of omstandigheden aannemelijk geworden die de strafbaarheid van de feiten uitsluiten. Dit levert de in de beslissing genoemde strafbare feiten op.


Verdachte is strafbaar omdat niet is gebleken van een omstandigheid die zijn strafbaarheid uitsluit.





6De strafoplegging

6.1


De vordering van de officier van justitie

De officier van justitie vordert aan verdachte op te leggen een gevangenisstraf voor de duur van 16 maanden met aftrek van voorarrest. Voor het aanwezig hebben van de wapens heeft zij aansluiting gezocht bij het oriëntatiepunt ‘vuurwapens en explosieven’ zoals door de rechtbank Amsterdam wordt gehanteerd. Als strafverzwarende omstandigheden heeft zij meegewogen dat de wapens waren doorgeladen binnen handbereik lagen er een relatie is met beroepscriminaliteit en dat er ook harddrugs zijn aangetroffen. 



6.2


Het standpunt van de verdediging

De verdediging stelt dat de typering van verdachte zoals die door de officier van justitie geschetst wordt niet juist is. Nergens blijkt uit dat verdachte zich bezig houdt met criminele activiteiten. Het zijn wapens met een emotionele waarde voor verdachte die hij daarom in onklaar gemaakte staat graag terug zou krijgen. De verdediging bepleit te volstaan met een onvoorwaardelijke gevangenisstraf gelijk aan het voorarrest op de dag van de uitspraak en een fors voorwaardelijk deel. 



6.3


Het oordeel van de rechtbank

Verdachte heeft zich schuldig gemaakt aan het medeplegen van het opzettelijk aanwezig hebben van 257 gram amfetamine. De rechtbank stelt vast dat het een behoorlijke hoeveelheid betreft die zeker niet als gebruikershoeveelheid kan worden aangemerkt.  Verdovende middelen als amfetamine leveren een gevaar op voor de volksgezondheid nu deze stoffen sterk verslavend werken. De handel in het vervoer van en het gebruik van dergelijke verdovende middelen brengen daarnaast vele vormen van (zware) criminaliteit en overlast met zich mee. 



Daarnaast heeft verdachte zich schuldig gemaakt aan het voorhanden hebben van twee wapens en een grote hoeveelheid munitie. Een deel van die munitie is geschikt voor gebruik met de aangetroffen wapens. De rechtbank weegt als strafverzwarend mee dat deze wapens gebruiksklaar waren omdat zij geladen waren. Een van de wapens werd aangetroffen tussen een armleuning en een kussen van de bank met de loop in de richting van de voorzijde van de woning. Dat verdachte slechts emotionele waarde hechtte aan deze wapens en daarom voorhanden had zoals hij heeft verklaard past niet bij het op deze wijze aantreffen van de wapens. Het onbevoegd voorhanden hebben van vuurwapens en munitie is maatschappelijk onaanvaardbaar vanwege de bedreiging die daarvan voor de veiligheid van anderen uitgaat.



Bij het bepalen van de straf houdt de rechtbank rekening met het strafblad van verdachte. Hieruit blijkt dat verdachte weliswaar eerder is veroordeeld voor feiten met betrekking tot de Opiumwet en de Wet wapens en munitie maar dat dit langer dan vijf jaar geleden is. 



De rechtbank gaat bij de strafoplegging uit van de oriëntatiepunten voor straftoemeting van het LOVS. Voor het voorhanden hebben van een niet geladen pistool of revolver geldt als uitgangspunt een onvoorwaardelijke gevangenisstraf van 3 maanden. Voor het bezit van harddrugs bij een gewicht tussen de 200 en 500 gram geldt als uitgangspunt een onvoorwaardelijke gevangenisstraf van 2 maanden. 



Naar het oordeel van de rechtbank kan gelet op de aard en ernst van de feiten niet anders worden gereageerd dan met een gevangenisstraf van aanzienlijke duur. Een deel van die straf zal zij wel voorwaardelijk opleggen zodat verdachte ervan wordt weerhouden om in de toekomst strafbare feiten te plegen.



Alles afwegende acht de rechtbank een gevangenisstraf voor de duur van 12 maanden met aftrek van de tijd die verdachte heeft doorgebracht in voorarrest waarvan 5 maanden voorwaardelijk met een proeftijd van twee jaren noodzakelijk. 






7Het beslag
Uit het dossier en het verhandelde ter zitting is ten aanzien van de geldbedragen gebleken dat reeds is beslist dat zij worden teruggegeven aan verdachte. De rechtbank zal zich daarom ten aanzien van deze voorwerpen van een beslissing onthouden. 

7.1


De teruggave aan verdachte

De rechtbank zal de teruggave gelasten van het in beslag genomen mes aan verdachte aangezien het mes niet vatbaar is voor verbeurdverklaring of onttrekking aan het verkeer en onder verdachte in beslag is genomen.



7.2


De onttrekking aan het verkeer

De hierna in de beslissing genoemde in beslag genomen wapens drugs en munitie zijn vatbaar voor onttrekking aan het verkeer.



Gebleken is dat de feiten zijn begaan met betrekking tot deze voorwerpen dan wel tot het begaan van het feit zijn vervaardigd of bestemd. Deze voorwerpen behoren aan verdachte toe en zijn van zodanige aard dat het ongecontroleerde bezit daarvan in strijd is met de wet en het algemeen belang.






8De vordering tot tenuitvoerlegging

De officier van justitie heeft gevorderd dat de voorwaardelijke straf een geldboete van 
€ 400- en een ontzegging van de bevoegdheid motorrijtuigen te besturen voor de duur van 6 maanden die aan verdachte is opgelegd bij vonnis van 15 april 2019 ten uitvoer zal worden gelegd.



De rechtbank stelt vast dat verdachte zich voor het einde van de proeftijd schuldig heeft gemaakt aan een nieuw strafbaar feit en daarmee de algemene voorwaarde heeft overtreden. Gelet hierop kan de vordering tot tenuitvoerlegging worden toegewezen. De rechtbank zal hiertoe niet besluiten omdat de thans gepleegde feiten in een te ver verwijderd verband staan van de feiten waarvoor verdachte de voorwaardelijke straffen opgelegd heeft gekregen.





9De wettelijke voorschriften
De beslissing berust op de artikelen 14a 14b 14c 36b 36c 47 en 57 van het Wetboek van Strafrecht de artikelen 26 en 55 van de Wet wapens en munitie en de artikelen 2 en 10 van de Opiumwet. 




10De beslissing
De rechtbank:



Vrijspraak


- spreekt verdachte vrij van het onder 3 tenlastegelegde feit;




Bewezenverklaring


- verklaart het ten laste gelegde bewezen zodanig als hierboven onder 4.4 is omschreven;
- spreekt verdachte vrij van wat meer of anders is ten laste gelegd;



Strafbaarheid


- verklaart dat het bewezen verklaarde de volgende strafbare feiten oplevert:


t.a.v. feit 1: handelen in strijd met artikel 26 eerste lid van de Wet wapens en munitie 
       terwijl het feit is begaan met betrekking tot een vuurwapen van categorie III        
       meermalen gepleegd;

t.a.v. feit 2: medeplegen van opzettelijk handelen in strijd met het in artikel 2 onder C 
       van de Opiumwet gegeven verbod;

t.a.v. feit 4: handelen in strijd met artikel 26 eerste lid van de Wet wapens en munitie 
       meermalen gepleegd;

- verklaart verdachte strafbaar;



Strafoplegging


- veroordeelt verdachte tot een gevangenisstraf van 12 maanden waarvan 5 maanden voorwaardelijk met een proeftijd van twee jaar;
- bepaalt dat het voorwaardelijke deel van de straf niet ten uitvoer wordt gelegd tenzij de rechter tenuitvoerlegging gelast omdat verdachte voor het einde van de proeftijd de hierna vermelde voorwaarden niet heeft nageleefd;

- stelt als algemene voorwaarde dat verdachte zich voor het einde van de proeftijd niet schuldig maakt aan een strafbaar feit;

- bepaalt dat de tijd die verdachte voor de tenuitvoerlegging van dit vonnis in voorarrest heeft doorgebracht in mindering wordt gebracht bij de tenuitvoerlegging van de opgelegde gevangenisstraf;



Beslag


- gelast de teruggave aan verdachte van het inbeslaggenomen voorwerp te weten: 
mes (goednummer 2216481);

- verklaart onttrokken aan het verkeer de inbeslaggenomen voorwerpen te weten: 

* vuurwapen Walther Model 4 (goednummer 2216456);
* vuurwapen revolver (goednummer 2216464);* alle onder verdachte inbeslaggenomen munitie (goednummers: 2216467 2216476 2216493 2216488 2216484 2216492 2216478 2216489 2216490);  
* alle onder verdachte inbeslaggenomen drugs (goednummers: 2216430 2216432 2216433 2216435 2216440 2216448 2216449 2216454 2216462 2216465 2216470 2216474);  
* vals bankbiljet van 20 EUR (goednummer 2216494);        




Vordering tenuitvoerlegging


- wijst de vordering tot tenuitvoerlegging af;



Voorlopige hechtenis


- heft het bevel tot voorlopige hechtenis op met ingang van de dag dat het voorarrest gelijk is aan het onvoorwaardelijk gedeelte van de opgelegde straf.



Dit vonnis is gewezen door mr. Collombon voorzitter mr. Sterk en mr. Van Riet rechters in tegenwoordigheid van mr. Van Krevel griffier en is uitgesproken ter openbare zitting op 22 december 2020.



Mr. Van Riet en de griffier zijn niet in de gelegenheid dit vonnis mede te ondertekenen.




Bijlage I: De tenlastelegging




1
hij op of omstreeks 10 juli 2020 te Steenbergen een wapen van 
categorie III onder 1 van de Wet wapens en munitie te weten een 
centraalvuur pistool van het merk Walther model 4 kaliber 765 
browning ofwel 32 auto
en/of een wapen categorie III onder 1 van de Wet wapens en munitie 
te weten een centraalvuur revolver van een onbekend merk kaliber 
635 browning ofwel 25 auto zijnde (een) vuurwapen(s) in de vorm van 
een geweer revolver en/of pistool voorhanden heeft gehad;
( art 26 lid 1 Wet wapens en munitie )



2
hij op of omstreeks 10 juli 2020 te Steenbergen tezamen en in 
vereniging met een of meer anderen althans alleen opzettelijk 
aanwezig heeft gehad
ongeveer 258 gram (netto) amfetamine in elk geval een hoeveelheid 
van een materiaal bevattende amfetamine zijnde amfetamine een 
middel als bedoeld in de bij de Opiumwet behorende lijst I dan wel 
aangewezen krachtens het vijfde lid van artikel 3a van die wet;
( art 10 lid 3 Opiumwet art 2 ahf/ond C Opiumwet art 47 lid 1 ahf/sub 1 Wetboek van Strafrecht )



3
hij op of omstreeks 10 juli 2020 te Steenbergen opzettelijk
een of meer bankbiljetten van 20 euro dat/die hij verdachte zelf heeft 
nagemaakt en/of vervalst en/of waarvan de valsheid en/of vervalsing 
hem toen hij deze ontving bekend was met het oogmerk om deze als 
echt en onvervalst uit te geven en/of te doen uitgeven in voorraad 
heeft gehad;
( art 209 Wetboek van Strafrecht )



4
hij op of omstreeks 10 juli 2020 te Steenbergen 
munitie van categorie III van de Wet wapens en munitie te weten

- 15 in elk geval een of meerdere centraalvuur (kogel)patro(o)n(en) 
van het kaliber 765 merk Browning ofwel 32 Auto en/of
- 42 in elk geval een of meerdere centraalvuur (kogel)patro(o)n(en) 
van het kaliber 635 merk Browning ofwel 25 Auto en/of
- 100 in elk geval een of meerdere randvuur (kogel)patronen van het 
kaliber .22 short en/of
- 91 in elk geval een of meerdere centraalvuur (kogel)patro(o)n(en) 
van het kaliber 9x19 mm en/of
- 46 in elk geval een of meerdere randvuur (hagel)patronen van het 

kaliber flobert 9 mm en/of
voorhanden heeft gehad; 
( art 26 lid 1 Wet wapens en munitie )

Bijlage II: De bewijsmiddelen




De bewijsmiddelen worden slechts gebezigd met betrekking tot het feit waarop zij in het bijzonder betrekking hebben.



Wanneer hierna wordt verwezen naar een paginanummer wordt - tenzij anders vermeld - bedoeld een pagina van het eindproces-verbaal met dossiernummer PL2000-2020180266 van de regionale eenheid politie Zeeland-West-Brabant opgemaakt in de wettelijke vorm door daartoe bevoegde opsporingsambtenaren en doorgenummerd van 1 tot en met 88. Alle verklaringen zijn voor zover nodig zakelijk weergegeven. 




Feit 1

Aangezien verdachte ten aanzien van feit 1 een bekennende verklaring heeft afgelegd en ter zake daarvan geen vrijspraak is bepleit zal worden volstaan met een opgave van de bewijsmiddelen als bedoeld in artikel 359 derde lid van het Wetboek van Strafvordering en acht de rechtbank dat feit wettig en overtuigend bewezen gelet op:

- de bekennende verklaring afgelegd bij de politie d.d. 11 juli 2020 (pg. 76);
- het proces-verbaal van bevindingen d.d. 4 augustus 2020 (ongenummerd opgenomen tussen pagina 53 en 57).



Feit 2



1. Het proces-verbaal van bevindingen d.d. 10 juli 2020 (pg. 44) voor zover inhoudende als relaas van verbalisant [verbalisant] :


Op vrijdag 10 juli 2020 omstreeks 06.00 uur zag ik de politie ondersteuningsgroep 
aankomen rijden bij het woonwagenkamp gelegen aan de [straat] te 
Steenbergen. Ik zag op het woonwagenkamp dat de verbalisanten van de ondersteuningsgroep de instap deden bij twee verschillende woonwagens. 
Ik zag dat verbalisanten [verbalisant 2] en [verbalisant 3] begonnen met zoeken in de woonkamer van de 
woonwagen perceel nummer [nummer] . Ik hoorde al snel dat de volgende zaken daar werden 
aangetroffen in de woonkamer: Een zakje met wit poeder werd aangetroffen in een vaas aan de muur. 
Ik hoorde van een verbalisant dat hij in de diepvries een rol aantrof welke hij vond ruiken naar speed. 

2. Inbeslagneming aan de [adres] te Steenbergen op 10 juli 2020 bij J [verdachte]  goednummer PL2000-2020177662-2216454 object Verdovende mid (Amfetamine) 241 g.

3. Inbeslagneming aan de [adres] te Steenbergen op 10 juli 2020 bij [verdachte]  goednummer PL2000-2020177662-2216465 object Verdovende mid 10 g.

4. Inbeslagneming aan de [adres] te Steenbergen op 10 juli 2020 bij [verdachte]  goednummer PL2000-2020177662-2216474 object Verdovende mid 6 g.

5. Het proces-verbaal van bevindingen d.d. 12 juli 2020 (pg. 53) voor zover inhoudende als relaas van verbalisant [verbalisant 4] :


OVERZICHT GEWICHTEN AANGETROFFEN DRUGS 
Amfetamine 
Goednummer 2216454		241 gram 
Goednummer 2216465		  10 gram
Goednummer 2216474		    6 gram 	
Totaal 				258 gram 




De rechtbank corrigeert de kennelijke optelfout in het proces-verbaal van 258 gram naar  257 gram.



6. Het proces-verbaal van bevindingen d.d. 30 juli 2020 (pg. 73) voor zover inhoudende als relaas van verbalisanten [verbalisant 5] en [verbalisant 6] :


Op 30 juli 2020 onderzochten wij het navolgende monster met vermoedelijk verdovende middelen:Monster 1Goednummer			PL2000-2020177662-2216552Object				Verdovende mid (Amfetamine)Spoor identificatienr.		AANK6933NLBijzonderheden			Monster van bronpartij 245 gram goednummer 2216454


7. Het NFI-rapport d.d. 30 juli 2020 (pg. 75) voor zover inhoudende als verklaring van rapporteur [naam] :


Onderzoeksmateriaal en conclusie

Kenmerk		Omschrijving FO		Conclusie
AANK6933NL		pasta wit uit 245 gram		bevat amfetamine


8. Het proces-verbaal van verhoor verdachte d.d. 11 juli 2020 (pg. 76) voor zover inhoudende als verklaring van verdachte [verdachte] :


V: Wat is u verblijfsadres? 
A: [adres] Steenbergen. 
(…)
Ik ben getrouwd met [medeverdachte] en woon daar dus mee samen. 



V: In de woonkamer op het adres [adres] in Steenbergen is drugs aangetroffen. Wat kan u hierover verklaren?A: Dat lag in het ornament en her en der een beetje.
V: Lag er ook nog iets in de vriezer?A: Ook nog een beetje speed volgens mij. Dit zat in een plastic zakje.




Feit 4

Aangezien verdachte ten aanzien van feit 4 een bekennende verklaring heeft afgelegd en ter zake daarvan geen vrijspraak is bepleit zal worden volstaan met een opgave van de bewijsmiddelen als bedoeld in artikel 359 derde lid van het Wetboek van Strafvordering en acht de rechtbank dat feit wettig en overtuigend bewezen gelet op:

- de bekennende verklaring afgelegd bij de politie d.d. 11 juli 2020 (pg. 76);
- het proces-verbaal van bevindingen d.d. 4 augustus 2020 (ongenummerd opgenomen tussen pagina 53 en 57).


