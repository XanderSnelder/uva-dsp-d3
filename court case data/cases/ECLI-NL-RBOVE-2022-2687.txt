

RECHTBANK OVERIJSSEL
Team Strafrecht 
Meervoudige kamer


Zittingsplaats Almelo



Parketnummer: 08.319938.21 en 08.191319.22 (ttz.gev.) (P)
Datum vonnis: 23 september 2022




Vonnis op tegenspraak in de zaak van de officier van justitie tegen:






          [verdachte] 
geboren op [geboortedatum 1] 1978 in [geboorteplaats] 
wonende aan de [adres 1] in [woonplaats] 
nu verblijvende in de PI Grave.





1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzittingen van 16 augustus 2022 en van 9 september 2022.



De rechtbank heeft kennisgenomen van de vordering van de officier van justitie mr. T. Akkerman en van wat door verdachte en zijn raadsman mr. J. Michels advocaat in Oldenzaal naar voren is gebracht.





2De tenlastelegging


De verdenking komt er na aanpassing van de tenlastelegging als bedoeld in artikel 314a van het Wetboek van Strafvordering (Sv) van 16 augustus 2022 in de zaak met parketnummer 08.319938.21 kort en zakelijk weergegeven op neer dat verdachte:


- feit 1 (08.319938.21): samen met anderen of alleen hennep heeft geteeld in Hengelo in de periode van 10 juni 2021 tot en met 11 november 2021 dan wel dat hij in die periode samen met anderen of alleen hennepplanten een bestelbus en/of andere benodigdheden heeft bereid bewerkt verwerkt te koop aangeboden verkocht afgeleverd verstrekt vervoerd vervaardigd of voorhanden gehad terwijl hij wist of moest vermoeden dat het bestemd was voor een hennepkwekerij;

- feit 2 (08.319938.21): samen met anderen of alleen op 26 november 2021 in Enschede 104628 gram hennep opzettelijk aanwezig heeft gehad;

- feit 3 (08.319938.21): een gaspistool en drie pistolen voorhanden heeft gehad op 26 november 2021 in Enschede;




feit 1 (08.191319.22): 923 pillen Oxycodon opzettelijk aanwezig heeft gehad op 26 november 2021 in Enschede;



feit 2 (08.191319.22): op 26 november 2021 in Enschede professioneel vuurwerk heeft opgeslagen of voorhanden heeft gehad bestemd voor particulier gebruik dan wel als een ander dan een persoon met gespecialiseerde kennis.




Voluit luidt de tenlastelegging aan verdachte dat:



In de zaak met parketnummer 08.319938.21:



1  hij in of omstreeks de periode van 10 juni 2021 tot en met 11 november 2021 in de gemeente Hengelo (O) in elk geval in Nederland tezamen en in vereniging met een of meer anderen althans alleen opzettelijk heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval opzettelijk aanwezig heeft gehad  een hoeveelheid hennep en/of een hoeveelheid hennepplanten en/of delen daarvan (te weten 293 planten) in elk geval een hoeveelheid van meer dan 30 gram van een materiaal bevattende hennep zijnde hennep een middel vermeld op de bij de Opiumwet behorende lijst II dan wel aangewezen krachtens artikel 3a vijfde lid van die wet; subsidiair althans indien het vorenstaande niet tot een veroordeling mocht of zou kunnen leiden: hij in of omstreeks de periode van 10 juni 2021 tot en met 11 november 2021 in de gemeente(n) Enschede en/of Hengelo (O) in elk geval in Nederland tezamen en in vereniging met een of meer anderen althans alleen stoffen en/of voorwerpen heeft bereid bewerkt verwerkt te koop aangeboden verkocht afgeleverd verstrekt vervoerd vervaardigd of voorhanden gehad te weten (delen van) hennep hennepplanten en/of hennepstekken (te weten ongeveer 293 hennepplanten) dan wel vervoermiddelen ruimten gelden andere betaalmiddelen en/of gegevens voorhanden heeft gehad te weten (o.a.) een (bestel)bus en/of een of meer artikelen/benodigdheden ten behoeve van de hennepkweek waarvan hij wist of ernstige reden had te vermoeden dat zij bestemd waren tot het plegen van een van de in artikel 11 derde en/of vijfde lid van de Opiumwet strafbaar gestelde feiten; 2  hij op of omstreeks 26 november 2021 in de gemeente Enschede in elk geval in Nederland tezamen en in vereniging met een of meer anderen althans alleen opzettelijk (in een voertuig en/of in een of meer pand(en) in Nederland) aanwezig heeft gehad ongeveer 104628 gram in elk geval een hoeveelheid van meer dan 30 gram hennep(toppen) zijnde hennep een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet; 3 hij op of omstreeks 26 november 2021 in de gemeente Enschede één of meerdere wapen(s) van categorie III onder 1 van de Wet wapens en munitie te weten  - een (gas)pistool van het merk Walther type PP  kaliber 9 mm P.A.K. en/of - een pistool van het merk Helwan kaliber 9 mm en/of - een pistool van het merk Walther typte PP-super kaliber 9 x 18 mm en/of  - een pistool van het merk CZ (Ceska Zbrojovka van het kaliber 635 mm (telkens) zijnde (een) vuurwapen(s) in de vorm van een pistool voorhanden heeft gehad;



en in de zaak met parketnummer 08.191319.22:



1 hij op of omstreeks 26 november 2021 in de gemeente Enschede opzettelijk aanwezig heeft gehad ongeveer - 360 pillen à 10 milligram en/of - 563 pillen à 5 milligram Oxycodon in elk geval een hoeveelheid van een materiaal bevattende Oxycodon zijnde Oxycodon een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2 hij op of omstreeks 26 november 2021 in de gemeente Enschede in elk geval in Nederland opzettelijk professioneel vuurwerk bestemd voor particulier gebruik te weten - 29 stuks bangers/ flashbangers type Tp2 en/of - 20 stuks bangers/ flashbangers type BIG PIRATKA en/of - 1700 stuks bangers/flashbangers type FP3 heeft opgeslagen en/of voorhanden heeft gehad;



subsidiair althans indien het vorenstaande niet tot een veroordeling mocht of zou kunnen leiden:



hij op of omstreeks 26 november 2021 in de gemeente Enschede in elk geval in Nederland opzettelijk als een ander dan een persoon met gespecialiseerde kennis professioneel vuurwerk te weten - 29 stuks bangers/ flashbangers type Tp2 en/of - 20 stuks bangers/ flashbangers type BIG PIRATKA en/of - 1700 stuks bangers/flashbangers type FP3 heeft opgeslagen en/of voorhanden heeft gehad.





3De voorvragen


De rechtbank heeft vastgesteld dat de dagvaardingen geldig zijn dat zij bevoegd is tot kennisneming van deze zaken dat de officier van justitie ontvankelijk is in de vervolging en dat er geen redenen zijn voor schorsing van de vervolging.





4De bewijsmotivering


4.1

Het standpunt van de officier van justitie



De officier van justitie stelt zich op het standpunt dat in de zaak met parketnummer 08.319938.21 de feiten 1 primair 2 en 3 en in de zaak met parketnummer 08.191319.22 de feiten 1 en 2 primair wettig en overtuigend bewezen kunnen worden. 





4.2

Het standpunt van de verdediging



De raadsman van verdachte voert - in overeenstemming met zijn overgelegde pleitnota - aan dat verdachte voor de feiten 1 (in beide zaken) moet worden vrijgesproken. Op basis van het opsporingsonderzoek kan niet worden vastgesteld wat de aard en intensiteit van de betrokkenheid van verdachte is bij de hennepkwekerij aan de [adres 2] in Hengelo. Ten aanzien van het aanwezig hebben van de Oxycodon is vereist dat verdachte wetenschap had van de aanwezigheid van de pillen in zijn auto. Dat kan niet worden vastgesteld. Wat betreft feit 2 in de zaak met parketnummer 08.319938.21 voert de raadsman aan dat er geen sprake is van medeplegen en dat verdachte daarvan moet worden vrijgesproken.




4.3

Het oordeel van de rechtbank



4.3.1.

Feit 1 in de zaak met parketnummer 08.319938.21: medeplegen van het telen van hennep




Relevante feiten en omstandigheden

De rechtbank stelt op grond van het dossier en van wat ter terechtzitting is besproken de volgende feiten en omstandigheden vast. 



Op 10 juni 2021 vertrok verdachte in zijn Volkswagen Transporter met kenteken [kenteken 1] vanaf zijn woning aan de [adres 1] in Enschede. Hij reed vanaf Enschede achter een Volkswagen Caddy met kenteken [kenteken 2] aan. De Caddy werd bestuurd door [naam 1] (hierna: [naam 1] ). Verdachte parkeerde de Volkswagen Transporter aan de [adres 3] in Hengelo en hier parkeerde ook de Caddy. Verdachte stapte als bijrijder in de Caddy en de Caddy reed vervolgens naar de [adres 2] in Hengelo. Daar laadde verdachte een aantal voorwerpen uit de Caddy en tilde deze het pand in. Verdachte en [naam 1] gingen kort het pand in sloten het pand af en vertrokken in de Caddy. [naam 1] zette verdachte af bij de Transporter waarna verdachte in de Transporter en [naam 1] in de Caddy opnieuw naar de [adres 2] reden. Verdachte ging het pand binnen. 



In de periode van 10 juni 2021 tot en met 26 oktober 2021 was het voertuig van verdachte (de Volkswagen Transporter) elf keer voor korte tijd in de omgeving van de [adres 2] in Hengelo onder andere op 26 september 2021 8 oktober 2021 11 oktober 2021 14 oktober 2021 15 oktober 2021 en 26 oktober 2021. Onder andere op deze data voerde verdachte in zijn auto (telefonische) gesprekken met anderen over hennep. Deze gesprekken vonden ook regelmatig in het Engels plaats. In de auto werd ook gesproken door personen in een Aziatische taal of met een Aziatisch accent. Verdachte vroeg onder andere aan degene met wie hij sprak of diegene wilde knippen zei dat de wiet mooi geworden was en de bloemen groot waren dat mensen voor hem wilden knippen in Nederland en zei dat de jongens vroegen of er al knipgeld voor hen was. In een opgenomen gesprek bij de auto gaf de gesprekspartner van verdachte aan dat hij morgen geknipt en gedroogd heeft dat het dan klaar is en dat verdachte het dan kan ophalen.



Verdachte maakte gebruik van telefoonnummer [telefoonnummer 1] . Op 15 juli 2021 ontving verdachte van een persoon die in zijn telefoon stond opgeslagen als ‘ [naam 2] ’ foto’s van post geadresseerd aan de [adres 2] in Hengelo: brieven van Vitens en Enexis. Verdachte stuurde deze foto’s vervolgens door aan [naam 1] .



Op 13 oktober 2021 reed verdachte in de Transporter naar [bedrijf 1] aan [adres 4] in Enschede. Daar bevond verdachte zich gedurende ongeveer een kwartier in dezelfde kamer als twee Aziatische mannen. Op 31 augustus 2020 is [naam 3] aangehouden in een ingerichte hennepkwekerij. Bij deze kwekerij werd een telefoon aangetroffen die in gebruik was geweest bij de zoon van verdachte [naam 4] . [naam 3] liep na zijn heenzending via de kortste weg naar genoemde [bedrijf 1] . In november 2020 is [naam 3] opnieuw aangehouden in een hennepkwekerij. In februari 2021 werd [naam 5] aangetroffen aan [adres 4] in Enschede. [naam 5] werd diezelfde maand aangehouden in een hennepkwekerij. 



Op 11 november 2021 trof de politie in een pand aan de [adres 2] in Hengelo een hennepkwekerij aan met 293 hennepplanten. Het DNA van [naam 1] werd aangetroffen op een paar werkhandschoenen die in de kwekerij lagen. Ook werden in een tweede ruimte restanten van hennepstekken en plastic wikkels van steenwolblokjes aangetroffen. De plastic wikkels hadden het opschrift ‘Cultiwool’. Verdachte verzond op 28 juli 2021 telefonisch foto’s van hennepstekken in een Cultiwool-wikkel.




Bewijsoverwegingen

De rechtbank is van oordeel dat wettig en overtuigend bewezen is dat verdachte samen met anderen hennep heeft gekweekt in het pand aan de [adres 2] in Hengelo. Het bewijs hiervoor bestaat uit de hierboven genoemde relevante feiten en omstandigheden in onderling verband en samenhang bezien. 



Uit de opgenomen gesprekken in de auto blijkt dat verdachte een organiserende en faciliterende rol heeft als het gaat om de kweek van hennep. Hij vraagt mensen of zij willen knippen voert gesprekken over dat de wiet mooi is over bedragen en wordt op de hoogte gehouden van het proces. Uit de gesprekken blijkt dat verdachte niet zelf knipt of handelingen verricht in de kwekerij maar dat hij daar mensen voor regelt als contactpersoon fungeert en de mensen bij de kwekerij afzet en of ophaalt. De gesprekken in en rond de auto van verdachte vinden regelmatig plaats in het Engels en met mensen met een Aziatisch accent. Hij vraagt aan anderen of zij willen knippen en geeft door dat ‘de jongens’ vroegen of er al knipgeld is voor hen. Verdachte is ook gezien in [bedrijf 1] waar herhaaldelijk Aziatische personen met antecedenten op het gebied van de Opiumwet zijn aangetroffen. In 2020 en eerder in 2021 zijn twee hennepkwekerijen opgeruimd waarbij Aziatische personen zijn aangehouden die vlak daarvoor of daarna ook in [bedrijf 1] waren aangetroffen. Bij een van deze kwekerijen is een telefoon aangetroffen die in gebruik is geweest bij de zoon van verdachte. De rechtbank is van oordeel dat verdachte mensen van Aziatische afkomst regelt om te knippen in een hennepkwekerij en dat hij als contactpersoon fungeert voor personen die in de kwekerij aanwezig zijn en personen die wiet telen dan wel verkopen. 



Dat verdachte een organiserende en faciliterende rol heeft gehad bij de aangetroffen kwekerij aan de [adres 2] in Hengelo blijkt naar het oordeel van de rechtbank uit de observatie van verdachte op 10 juni 2021 de bakengegevens van de auto van verdachte en uit de telefoongegevens van verdachte. Op 10 juni 2021 is verdachte samen met [naam 1] gezien bij de [adres 2] in Hengelo en is gezien dat hij voorwerpen uit de auto laadde. Verdachte heeft ter zitting verklaard dat hij stoelen kwam ophalen bij het pand. Deze verklaring vindt geen steun in de andere bewijsmiddelen waaruit duidelijk naar voren komt dat verdachte spullen het pand in tilde. Het DNA van [naam 1] is aangetroffen op werkhandschoenen in de kwekerij. De auto van verdachte heeft in de periode vanaf 10 juni 2021 elf korte stops gemaakt bij het pand. Op deze dagen en rond de tijden van het bezoek is door de politie geconstateerd dat verdachte in de auto reed en dat hij gesprekken voerde over hennep. Verdachte zette de personen die hij regelde om te helpen in de kwekerij af bij het pand. Dit past bij de korte bezoeken van verdachte aan de [adres 2] in Hengelo. In de aangetroffen kwekerij zijn Cultiwool-wikkels gevonden. Wikkels die volgens de taakaccenthouder hennep van de politie niet gebruikelijk zijn in hennepkwekerijen. Verdachte heeft foto’s van hennepstekken in deze wikkels verzonden en ook brieven gericht aan de [adres 2] doorgestuurd aan [naam 1] . Uit deze feiten en omstandigheden leidt de rechtbank af dat verdachte spullen heeft gebracht naar het pand in contact stond met de persoon die in de kwekerij aan het werk was ( [naam 1] ) en contact hield met anderen over het pand.



De rechtbank stelt vast dat verdachte in ieder geval samen met [naam 1] en personen die hij liet knippen heeft samengewerkt ten behoeve van de kwekerij aan de [adres 2] in Hengelo. De bijdrage van verdachte aan deze kwekerij was een wezenlijke. Verdachte was de spin in het web die ervoor zorgde dat de verschillende personen op de hoogte waren van de stand van zaken die benodigdheden doorgaf en mensen regelde. Dat het dossier geen bewijsmiddelen bevat dat verdachte zelf heeft gekweekt of geknipt doet niet af aan het feit dat hij een significante en wezenlijke bijdrage heeft geleverd aan de kwekerij.




4.3.2.

Feit 1 in de zaak met parketnummer 08.191319.22: opzettelijk aanwezig hebben van Oxycodon




Relevante feiten en omstandigheden

De rechtbank stelt op grond van het dossier en van wat ter terechtzitting is besproken de volgende feiten en omstandigheden vast. 



Op 26 november 2021 lag in de laadruimte van de Volkswagen Transporter van verdachte een gele Jumbo-tas met daarin 32 pakjes Oxycodon-tabletten. In de pakjes zaten 360 tabletten van 10 milligram Oxycodon en 563 tabletten van 5 milligram Oxycodon. 




Bewijsoverwegingen

Het aanwezig hebben van verdovende middelen geldt als misdrijf indien wordt tenlastegelegd en bewezenverklaard dat sprake is van opzet (daaronder begrepen voorwaardelijk opzet) op dat aanwezig hebben. Van “aanwezig hebben” is sprake als de verdachte de feitelijke macht over de verdovende middelen kan uitoefenen in die zin dat hij daarover kan beschikken. De verdovende middelen hoeven zich daarvoor niet noodzakelijkerwijs in de directe nabijheid van de verdachte te bevinden. Voor de bewezenverklaring van het “aanwezig hebben” hoeft niet te kunnen worden vastgesteld dat de verdovende middelen aan de verdachte toebehoren of dat sprake is van beschikkings- of beheersbevoegdheid ten aanzien van de verdovende middelen.



De pillen zijn aangetroffen in de auto van verdachte in een gele jumbo-tas en verdachte kon over deze tas en de inhoud beschikken. Daarmee heeft verdachte de 923 Oxycodon-pillen naar het oordeel van de rechtbank aanwezig gehad. Bovendien vindt de rechtbank wettig en overtuigend bewezen dat verdachte opzet heeft gehad op het aanwezig hebben van de pillen. Verdachte heeft ter zitting verklaard dat hij de laadruimte van de auto weliswaar niet vaak gebruikt maar dat hij wel boodschappen doet en die daarin legt. Op de foto’s in het dossier is te zien dat de gele tas meteen te zien is als de deuren van de laadruimte worden geopend. Verdachte moet de tas dus gezien hebben. Daar komt bij dat het gaat om een handelshoeveelheid pillen die een aanzienlijke waarde vertegenwoordigt. Verdachte heeft verklaard dat de tas van iemand anders was die hem is vergeten maar dat niemand zich bij hem gemeld had om naar de tas te vragen. Gelet op de waarde die de tas vertegenwoordigt en het feit dat het om een handelshoeveelheid gaat is het niet geloofwaardig dat een ander de tas vergeten is en deze vervolgens niet terug zou willen. Bovendien is de verklaring van verdachte niet verifieerbaar omdat verdachte niet wil zeggen van wie de tas dan zou zijn. 




4.3.3.

Feit 2 en 3 in de zaak met parketnummer 08.319938.21 (opzettelijk aanwezig hebben van hennep en het voorhanden hebben van vuurwapens) en feit 2 in de zaak met parketnummer 08.191319.22 (opslaan en voorhanden hebben van professioneel vuurwerk)



De rechtbank komt tot bewezenverklaring van de in de zaak met parketnummer 08.319938.21 onder 2 en 3 en in de zaak met parketnummer 08.191319.22 onder 2 primair ten laste gelegde feiten op grond van de volgende bewijsmiddelen waarbij de rechtbank - nu verdachte deze feiten heeft bekend en door of namens hem geen vrijspraak is bepleit - conform artikel 359 derde lid laatste volzin van het Wetboek van Strafvordering (Sv) zal volstaan met een opsomming van de bewijsmiddelen:




Ten aanzien van alle drie de feiten:


1. Proces-verbaal van de terechtzitting van 9 september 2022 voor zover inhoudende de bekennende verklaring van verdachte;



Ten aanzien van feit 2 (08.319938.21):


2. Proces-verbaal van bevindingen doorzoeking VW Transporter van 30 november 2021 p. 038 en 039 (ZD04);
3. Proces-verbaal van relaas van 27 mei 2022 p. 007 (ZD04);



Ten aanzien van feit 3 (08.319938.21):


4. Proces-verbaal van doorzoeking ter inbeslagneming van 26 november 2021 p. 041 (ZD02);
5. Proces-verbaal onderzoek wapen Walther Pp van 11 februari 2022 p. 150 (ZD02);
6. Proces-verbaal onderzoek wapen Helwan van 14 februari 2022 p. 156 (ZD02);
7. Proces-verbaal onderzoek wapen CZ en Walther Pp-Super van 11 maart 2022 p. 161 t/m 163 (ZD02);



Ten aanzien van feit 2 (08.191319.22):


8. Proces-verbaal van doorzoeking ter inbeslagneming van 26 november 2021 p. 041 (ZD02);
9. Proces-verbaal van onderzoek aan inbeslaggenomen vuurwerk van 21 januari 2022 p. 073 079 081 085 087 088 en 090 (ZD02);





4.4

De bewezenverklaring



De rechtbank acht op grond van de opgegeven bewijsmiddelen en de in de bijlage opgenomen bewijsmiddelen waarin zijn vervat de redengevende feiten en omstandigheden waarop de bewezenverklaring steunt wettig en overtuigend bewezen dat verdachte de ten laste gelegde feiten heeft begaan met dien verstande dat:



In de zaak met parketnummer 08.319938.21:



1  hij in de periode van 10 juni 2021 tot en met 11 november 2021 in de gemeente Hengelo (O) tezamen en in vereniging met anderen opzettelijk heeft geteeld een hoeveelheid hennepplanten (te weten 293 planten) zijnde hennep een middel vermeld op de bij de Opiumwet behorende lijst II; 2  hij op 26 november 2021 in de gemeente Enschede opzettelijk (in een voertuig) aanwezig heeft gehad 104628 gram hennep(toppen) zijnde hennep een middel als bedoeld in de bij de Opiumwet behorende lijst II; 3 hij op 26 november 2021 in de gemeente Enschede meerdere wapens van categorie III onder 1 van de Wet wapens en munitie te weten  - een gaspistool van het merk Walther type PP  kaliber 9 mm P.A.K. en - een pistool van het merk Helwan kaliber 9 mm en - een pistool van het merk Walther typte PP-super kaliber 9 x 18 mm en  - een pistool van het merk CZ (Ceska Zbrojovka van het kaliber 635 mm zijnde vuurwapens in de vorm van een pistool voorhanden heeft gehad;



en in de zaak met parketnummer 08.191319.22:



1 hij op 26 november 2021 in de gemeente Enschede opzettelijk aanwezig heeft gehad - 360 pillen à 10 milligram en - 563 pillen à 5 milligram Oxycodon zijnde Oxycodon een middel als bedoeld in de bij de Opiumwet behorende lijst I;



2 hij op 26 november 2021 in de gemeente Enschede opzettelijk professioneel vuurwerk bestemd voor particulier gebruik te weten - 29 stuks bangers/flashbangers type Tp2 en - 20 stuks bangers/flashbangers type BIG PIRATKA en - 1700 stuks bangers/flashbangers type FP3 heeft opgeslagen en voorhanden heeft gehad.



De rechtbank acht niet bewezen wat aan verdachte meer of anders is ten laste gelegd zodat zij hem daarvan zal vrijspreken.







5De strafbaarheid van het bewezenverklaarde


Het bewezenverklaarde is strafbaar gesteld in de artikelen 10 en 11 van de Opiumwet (OW) artikel 55 van de Wet wapens en munitie (WWM) en de artikelen 1 2 en 6 van de Wet op de Economische Delicten. Er zijn geen feiten of omstandigheden aannemelijk geworden die de strafbaarheid van de feiten uitsluiten. Het bewezenverklaarde levert op:



In de zaak met parketnummer 08.319938.21:




feit 1 primair

het misdrijf: medeplegen van opzettelijk handelen in strijd met het in artikel 3 onder B van de Opiumwet gegeven verbod;




feit 2

het misdrijf: opzettelijk handelen in strijd met het in artikel 3 onder C van de Opiumwet gegeven verbod;




feit 3

het misdrijf: telkens handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III. 



In de zaak met parketnummer 08.191319.22:




feit 1

het misdrijf: opzettelijk handelen in strijd met het in artikel 2 onder C van de Opiumwet gegeven verbod;




feit 2 primair

het misdrijf: overtreding van een voorschrift gesteld krachtens artikel 1.2.2 van het Vuurwerkbesluit juncto artikel 9.2.2.1 van de Wet milieubeheer opzettelijk begaan.





6De strafbaarheid van verdachte


Er zijn geen feiten of omstandigheden aannemelijk geworden die de strafbaarheid van verdachte uitsluiten. De rechtbank oordeelt daarom dat verdachte strafbaar is voor de bewezenverklaarde feiten.





7De op te leggen straf of maatregel


7.1

De vordering van de officier van justitie



De officier van justitie vordert dat verdachte wordt veroordeeld tot een gevangenisstraf voor de duur van 36 maanden met aftrek van de tijd die verdachte al in verzekering en in voorlopige hechtenis heeft doorgebracht.




7.2

Het standpunt van de verdediging



De raadsman stelt zich op het standpunt dat het redelijk is verdachte te veroordelen tot een gevangenisstraf voor de duur van twaalf tot vijftien maanden met aftrek van de tijd die verdachte al in verzekering en in voorlopige hechtenis heeft doorgebracht. Daarnaast kan een voorwaardelijke gevangenisstraf met daaraan gekoppeld de algemene voorwaarde worden opgelegd. 




7.3

De gronden voor een straf of maatregel



Bij de strafoplegging houdt de rechtbank rekening met de aard en de ernst van de gepleegde feiten de omstandigheden waaronder deze zijn begaan en de persoon van verdachte zoals die uit het dossier en tijdens de behandeling ter terechtzitting naar voren zijn gekomen. De rechtbank acht daarbij in het bijzonder het volgende van belang. 




De ernst van de feiten

Verdachte heeft zich schuldig gemaakt aan vijf strafbare feiten. Verdachte heeft samen met anderen hennep geteeld heeft ruim een kilo hennep en een grote hoeveelheid Oxycodon-pillen voorhanden gehad. Het is algemeen bekend dat de productie van en handel in drugs regelmatig gepaard gaan met geweld (zoals ripdeals) en andere strafbare feiten die verband houden met het produceren van de softdrugs (bijvoorbeeld diefstal van stroom voor de hennepkwekerijen) of met het kunnen bekostigen van deze drugs omdat drugs duur zijn en de afnemers daarvan dikwijls strafbare feiten begaan om in hun verslaving te kunnen voorzien (bijvoorbeeld diefstal of heling). Verdachte heeft niet alleen een bijdrage geleverd aan het in stand houden van drugsgebruik maar ook aan de daarmee gepaard gaande criminaliteit en overlast voor de maatschappij. 
Daarnaast heeft verdachte een grote hoeveelheid professioneel vuurwerk bij hem opgeslagen in de schuur. Opslag van vuurwerk is gevaarlijk. Zeker zo een grote hoeveelheid. Door het niet op de juiste manier opslaan heeft verdachte niet alleen zichzelf maar ook zijn gezin en omwonenden in gevaar gebracht. Uit de whatsappgesprekken van verdachte met zijn zoon blijkt bovendien dat zij het vuurwerk verkochten en verdachte heeft verklaard het ook zelf af te steken. Het afsteken ervan is veel gevaarlijker dan consumentenvuurwerk en kan ernstige gevolgen hebben zoals gehoorbeschadiging (zwaar) lichamelijk letsel of overlijden. Verdachte heeft grote risico’s genomen en dat rekent de rechtbank verdachte aan.
Ten slotte heeft verdachte vier (vuur)wapens voorhanden gehad. Naar eigen zeggen omdat hij zichzelf en zijn gezin wilde beschermen. De vuurwapens lagen in de schuur waar ook zijn kinderen kwamen. Wapenbezit is een groot en toenemend maatschappelijk probleem. Het voorhanden hebben van wapens is gevaarlijk. Bovendien is het onduidelijk waarom verdachte vier wapens (en een grote hoeveelheid munitie) had. Ook met dit handelen heeft verdachte grote risico’s genomen. 




De persoon van verdachte

De rechtbank heeft kennisgenomen van de Justitiële Documentatie van verdachte van 2 augustus 2022 waaruit blijkt dat verdachte in de afgelopen vijf jaar niet is veroordeeld voor misdrijven. Dit heeft geen gevolgen voor de hoogte van de op te leggen straf.
De rechtbank heeft bij het vaststellen van de straf of maatregel acht geslagen op de reclasseringsadviezen van 29 juni 2022 en 11 augustus 2022 over verdachte. Uit het advies blijkt dat verdachte op veel leefgebieden zijn leven op orde heeft. Hij heeft een stabiele thuissituatie en zijn gezin is een beschermende factor. De reclassering stelt dat het niet duidelijk is of het handelen van verdachte een eenmalige uitglijder is of dat er een patroon gaat ontstaan. 




De op te leggen straf of maatregel

Verdachte heeft zich schuldig gemaakt aan vijf ernstige strafbare feiten met risico’s voor zichzelf zijn gezin en de omwonenden. De rechtbank kan zich niet aan de indruk onttrekken dat verdachte niet alleen handelde in drugs en vuurwerk maar ook in vuurwapens en/of munitie. Deze pro-criminele houding van verdachte met uitsluitend als doel om geld te verdienen is zorgelijk en potentieel een groot risico voor de samenleving. Verdachte heeft ook op geen enkele manier blijk gegeven het strafbare van zijn handelen in te zien. Alleen het feit dat zijn dochter niet langer haar opleiding tot stewardess mag afmaken lijkt verdachte te raken terwijl hij daarbij niet inziet dat zijn eigen handelen daar de oorzaak van is. De reclassering heeft geadviseerd een deels voorwaardelijke straf met bijzondere voorwaarden op te leggen omdat verdachte een stabiele thuissituatie en een vaste verblijfplaats heeft. De rechtbank gaat hier niet in mee. De strafbare feiten zijn door verdachte grotendeels in zijn woning en auto begaan. De hennep en Oxycodon zijn in de auto gevonden terwijl ook zijn vrouw daarin reed en verdachte zelf ook zijn kinderen liet meerijden in de auto. De vuurwapens en het vuurwerk werden bij verdachte thuis in de schuur aangetroffen en verdachte heeft zijn zoon zelfs actief betrokken bij het verhandelen van het vuurwerk. Uit deze gang van zaken leidt de rechtbank af dat verdachte zich niet laat tegenhouden door zijn stabiele gezins- en woonsituatie. Integendeel zijn stabiele woonsituatie lijkt juist bij te dragen aan de criminele activiteiten. Gelet op de criminele contacten van verdachte is het voor de samenleving veiliger als deze contacten gedurende langere tijd niet kunnen bestaan. Een onvoorwaardelijke gevangenisstraf doet recht aan de ernst van de feiten en de gevolgen daarvan voor de maatschappij. De rechtbank acht een gevangenisstraf van 36 maanden passend en geboden.



Tenuitvoerlegging van de op te leggen gevangenisstraf zal volledig plaatsvinden binnen de penitentiaire inrichting tot het moment dat aan de verdachte voorwaardelijke invrijheidstelling wordt verleend als bedoeld in artikel 6:2:10 van het Wetboek van Strafvordering. 






8De toegepaste wettelijke voorschriften


De hierna te nemen beslissing berust op de hiervoor genoemde wetsartikelen en op de artikelen 2 en 3 OW artikel 47 van het Wetboek van Strafrecht artikel 26 WWM artikel 1.2.2 van het Vuurwerkbesluit en artikel 9.2.2.1. van de Wet milieubeheer. 





9De beslissing


De rechtbank:




bewezenverklaring


- verklaart bewezen dat verdachte het in de zaak met parketnummer 08.319938.21 onder 1 primair 2 en 3 en in de zaak met parketnummer 08.191319.22 onder 1 en 2 primair ten laste gelegde heeft begaan zoals hierboven omschreven;
- verklaart niet bewezen wat aan verdachte meer of anders is ten laste gelegd en spreekt hem daarvan vrij;



strafbaarheid feiten


- verklaart het bewezenverklaarde strafbaar;
- verklaart dat het bewezenverklaarde de volgende strafbare feiten oplevert:


in de zaak met parketnummer 08.319938.21:

feit 1 primair het misdrijf: medeplegen van opzettelijk handelen in strijd met het in artikel 3 onder B van de Opiumwet gegeven verbod;

feit 2 het misdrijf: opzettelijk handelen in strijd met het in artikel 3 onder C van de Opiumwet gegeven verbod;

feit 3 het misdrijf: telkens handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III;



in de zaak met parketnummer 08.191319.22:

feit 1 het misdrijf: opzettelijk handelen in strijd met het in artikel 2 onder C van de Opiumwet gegeven verbod;

feit 2 primair het misdrijf: overtreding van een voorschrift gesteld krachtens artikel 1.2.2 van het Vuurwerkbesluit juncto artikel 9.2.2.1 van de Wet milieubeheer opzettelijk begaan;




strafbaarheid verdachte


- verklaart verdachte strafbaar voor het bewezenverklaarde;



straf


- veroordeelt verdachte tot een gevangenisstraf voor de duur van 36 (zesendertig) maanden;
- bepaalt dat de tijd die de verdachte voor de tenuitvoerlegging van deze uitspraak in verzekering en voorlopige hechtenis heeft doorgebracht bij de uitvoering van de gevangenisstraf geheel in mindering zal worden gebracht.


Dit vonnis is gewezen door mr. M. Scheeper voorzitter mr. C.C.S. Bordenga-Koppes en mr. S.K. Huisman rechters in tegenwoordigheid van M.M. Greven-Diepenmaat griffier en is in het openbaar uitgesproken op 23 september 2022.




Buiten staat

Mr. M. Scheeper mr. S.K. Huisman en de griffier zijn niet in de gelegenheid dit vonnis mede te ondertekenen.





Bijlage bewijsmiddelen





Leeswijzer

Deze bijlage maakt deel uit van het vonnis en bevat de bewijsmiddelen.



Wanneer hierna wordt verwezen naar dossierpagina’s zijn dit pagina’s uit het dossier van politie-eenheid Oost-Nederland met nummer ON2RO20100 (Aalbes). Tenzij hieronder anders wordt vermeld wordt steeds verwezen naar pagina’s van een in de wettelijke vorm door daartoe bevoegde personen opgemaakt proces-verbaal.




Ten aanzien van feit 1 in de zaak met parketnummer 08.319938.21





Aangetroffen kwekerij aan de [adres 2] in Hengelo



1. Proces-verbaal Aantreffen hennepkwekerij van 11 november 2021 voor zover inhoudende zakelijk weergegeven (p. 055 t/m 057 (ZD01)):


Op 11 november 2021 zag ik in het pand aan de [adres 2] in Enschede een kweekruimte. In totaal stonden er 293 hennepplanten. 




Stemherkenning telefoonnummer en telefoongesprekken en chats



2. Proces-verbaal van bevindingen Stemherkenning OVC [verdachte] van 15 november 2021 voor zover inhoudende zakelijk weergegeven (p. 233 (ZD01)):


NNM1/NNM in de OVC gesprekken in het voertuig Volkswagen Transporter met kenteken [kenteken 1] gebruikt zelf de naam [verdachte] en hij wordt zo in gesprekken genoemd. Uit de baken gegevens van het voertuig komt naar voren dat deze regelmatig aan de 

        [adres 1] te Enschede geparkeerd staat. Wat tevens het GBA-adres is van [verdachte] . NNM1 geeft in het OVC-gesprek aan maar 2 minuten van het Miro Center te wonen. Door de IMSI-scan is een IMEI-nummer naar voren gekomen waarvan de historische gegevens zijn opgevraagd waarbij er een 06 nummer naar voren kwam die NNM1 opgeeft die door hem in gebruik is namelijk [telefoonnummer 1] . Kan het niet anders zijn dat de NNM1/NNM in de OVC-gesprekken moet zijn de verdachte: [verdachte] geboren [geboortedatum 1] .


3. Proces-verbaal van bevindingen Telefoonanalyse SM-A125F Galaxy A12 ( [verdachte] ) – hennep van 4 mei 2022 voor zover inhoudende zakelijk weergegeven (p. 391 392 394 395 405 408 en 420 (ZD01)):


De gebruiker van telefoonnummer [telefoonnummer 1] ( [verdachte] ) stuurt foto’s van hennepstekken naar de gebruiker van telefoonnummer [telefoonnummer 2] ( [naam 6] ). De wikkels om de stekken zijn gelijkend aan elkaar en aan de wikkels die zijn aangetroffen in de kwekerij aan de [adres 2] in Hengelo. [verdachte] geeft in het onderstaande gesprek aan dat hij de beschikking heeft tot 'H' en kush. Het is mij ambtshalve bekend dat 'Haze' en 'Kush' typen hennep zijn. [verdachte] stuurt ook een foto van hennep. 
De gebruiker van telefoonnummer [telefoonnummer 3] ( [naam 2] ) stuurt een foto door van een (handmatige) hogedrukspuit. Ik zag dat het een screenshot betrof van een website met een Vietnamese extensie: ".vn" . Deze gebruiker was tevens betrokken in chats m.b.t. de aangetroffen hennepkwekerij aan de [adres 2] Hengelo. Dezelfde foto werd door [verdachte] vervolgens doorgestuurd naar de gebruiker van telefoonnummer [telefoonnummer 4] met de gebruikersnaam ‘ [naam 1] ’. Deze gebruiker was tevens betrokken in chats m.b.t. de aangetroffen hennepkwekerij aan de [adres 2] Hengelo. 
De gebruiker van telefoonnummer [telefoonnummer 3] ( [naam 2] ) stuurt een foto naar [verdachte] van de binnenkant van een kweektent in een hennepkwekerij. 
Ik zag dat er ook chatberichten verstuurd werden waarbij [verdachte] betrokken was bij het (regelen van) vervoer van Engelssprekende personen. Een aantal van deze gesprekken kon ik herleiden naar een locatie: [adres 4] . Op dit adres is café/restaurant [bedrijf 1] gevestigd. Boven dit café/restaurant worden kamers verhuurt waar ook geregeld Vietnamezen wonen en waarvan ook een aantal van deze (voormalige) bewoners betrokken waren bij voormalige hennepkwekerijen.


4. Proces-verbaal van bevindingen Telefoonanalyse SM-A125F Galaxy A12 ( [verdachte] ) – [adres 2] Hengelo van 4 mei 2022 voor zover inhoudende zakelijk weergegeven (p. 379 (ZD01)):


Ik zag dat de gebruiker van het telefoonnummer [telefoonnummer 1] ( [verdachte] ) voornamelijk veel (Engelstalig) contact had met de gebruiker van telefoonnummer [telefoonnummer 3]  welke in het toestel stond opgeslagen onder de naam ' [naam 2] ' via chatberichten en (Whatsapp) (video) bellen. In deze gesprekken vraagt [naam 2] in tekst om kwekerijbenodigdheden aan [verdachte] . Ook stuurt [naam 2] een foto van kweekbenodigdheden en binnengekomen post van de [adres 2] . 
• Een brief van Vitens. Deze brief is gedateerd op 12-07-2021 en gericht aan de 
bewoner van perceel. [adres 2] Hengelo OV; 
• Een foto van de voorkant van de brief van ENEXIS Netbeheer door. Deze brief is gedateerd op 8-7-2021 en gericht aan [naam 7] [adres 2] Hengelo OV;
• Een foto van de achterkant van de brief van ENEXIS Netbeheer door. Deze brief is gedateerd op 8-7-2021 en gericht aan [naam 7] [adres 2] 
Hengelo OV. 
Ik zag dat de foto's van de binnengekomen post vervolgens door [verdachte] doorgestuurd werden naar de gebruiker van telefoonnummer [telefoonnummer 4] met de accountnaam [naam 1] .


5. Proces-verbaal van bevindingen Analyse historische verkeersgegevens [telefoonnummer 4] van 25 april 2022 voor zover inhoudende zakelijk weergegeven (p. 432 (ZD01)):


Gezien de contacten van het telefoonnummer [telefoonnummer 4] ( [naam 7] en [verdachte] ) de meest gebruikte zendmasten (overdag en in de nachtelijke uren) en de bevinding dat het telefoonnummer [telefoonnummer 4] afbeeldingen van [verdachte] doorgestuurd krijgt met post van Vitens over de [adres 2] in Hengelo is het mogelijk dat de gebruiker van dit nummer telefoonnummer is: [naam 1] ( [geboortedatum 2] ).




(Een aantal van de) OVC-gesprekken in Volkswagen Transporter met kenteken [kenteken 1]



6. Proces-verbaal van bevindingen OVC017 PV Uitwerking vrijdag 8 oktober 2021 van 20 oktober 2021 voor zover inhoudende zakelijk weergegeven (p. 270 (ZD01)):


NNM1: Zondag is goed oke. Ik vertel hem. Ik vertel alles. Ik zeg misschien 25 of 27. Hij zei hij heeft niet twee kamers geknipt maar hij knipt een kamer.
[…]
NM1; Ja ja hij heeft daar 10 gedaan en morgen zal hij (ntv) doen geen probleem voor mij ik doe een ding voor thuis twee dingen thuis en iemand anders daarna ga ik naar Enschede. Hij gaat met me mee ik wil naar twee mensen gaan. Een persoon jij bouw eeh tent smal tent ja Ik breng naar hem en een andere vriend in Enschede kan ik naar jou toe komen ik breng je naar (ntv) jij gaat naar binnen en doe wat je kan (doen) dan ga ik naar 
twee mensen wanner ik klaar ben met twee mensen kom ik terug. Jij gaat naar binnen misschien 45 minuten kom ik terug en gaan we samen naar Enschede ok? Ik maximaal 30 minuten [bedrijf 1] . Ja. Ok tot ziens.


7. Proces-verbaal van bevindingen OVC020 PV Uitwerking maandag 11 oktober 2021 van 27 oktober 2021 voor zover inhoudende zakelijk weergegeven (p. 283 en 291 (ZD01)):


NNM7 zegt mooie wiet hoor. Er zitten ook wel een paar mindere topjes bij je weet wel maar is ook wel gewoon zo. Ook geen voorzet handel. 
NNM1 zegt nou is toch goed. 
NNM7 zegt 2 kilo das wel tof he. 
NNM1 zegt ja dat das wel tof. 
NNM7 zegt 300 planten he. 
[…]
NNM1 zegt moetje na gaan als je dan allemaal ruwe plant had dan ntv dezelfde als vieren half. Dan heb je dikke eeh 
NNM7 zegt ja dan heb je dikke winst. Ja nou. 
NNM1 zegt kun je na gaan ... ze groeien vanzelf 
NNM7 zegt twee weken he.... 
NNM7 zegt jij hebt mij laats toch die stekken gedaan waar 40 kapot waren. 
NNM1 zegt ja. 
NNM7 zegt zal ik jou een foto's laten zien van hoe het eruit ziet verleden week. Kan ikje zo laten zien. Ze hebben allemaal. zie je iets mindere maar allemaal mooi. Paar worden een klein beetje geel. Maar ik zeg je ntv op stal. 
NNM1 zegt dikke knoppen erin al. 
[…]
NNM1 zegt zitten paar dikke knoppen in bovenin.
[…] 
NNM16 zegt eeh doe maar een van die buurjongens even laten knippen. 
NNM1 zegt ja is goed. 
NNM1 zegt tegen NNM2 you want to knip? […]
NNM1 zegt ja is goed ik heb nu eentje in de auto maar ja die moet morgen ergens anders 
gaan slapen.


8. Proces-verbaal van bevindingen OVC023 van 27 oktober 2021 voor zover inhoudende zakelijk weergegeven (p. 298 312 en 313 (ZD01)):


De opgenomen gesprekken uit van Volkswagen Transporter voorzien van het kenteken [kenteken 1] van donderdag 14 oktober 2021:



NNM1: En hij heeft voor volgende weekeind nodig hij heeft voor knippen een zestig nodig. 
NNM1: En misschien ik denk misschien voor vijf dagen later en andere kamer voor twee viertig of zo. 
NNM1: Totaal driehonderdenvijftig of zo  iets. 
NNM: Yeah huis airco we hebben te huis airco een huis driehonderdendrie en en huis driehonderd tien en een huis driehonderd twintig. 
NNM: Ik denk dat ze honderd hebben gestopt tachtig en na drie vier dag honderd twintig  zoiets. 
NNM1: Hij zegt hij wil voor mij knippen eh Nederland Ik zeg ja. 
NNM: (ntv) Hij wil Nederland Knippen. Maar voor volgende week niet deze week he? 
NNM1: Ja Nu alleen knippen
[…]
Tolk 469 vertaalt Vietnamees naar Nederlands 
Nnm1 neemt vermoedelijk de telefoon op: hallo heb je het nog niet gedaan? Zegt tegen hem dat hij morgen iemand kunt brengen om ernaar kijken. Niet maandag. Kijk naar de foto. NVT. Bloemen zijn groot. Kijk ernaar voor de zekerheid. Deze week is de negende week geweest.




Observatie en bakengegevens Volkswagen Transporter met kenteken [kenteken 1]



9. Proces-verbaal van bevindingen locatie [adres 2] in Hengelo van 9 mei 2022 voor zover inhoudende zakelijk weergegeven (p. 205 206 en 219 (ZD01)):


Tabel 1: datums dat het voertuin [kenteken 1] staat in de buurt van de [adres 2] 
10-06-2021 donderdag 16:14-16:34 uur* 
11-06-2021 vrijdag 11:30-11:31 uur 
14-06-2021 maandag 16:50-16:51 uur 
18-08-2021 woensdag 06:26-06:35 uur** 
20-09-2021 zaterdag 14:08-14:33 uur* 
26-09-2021 zondag 14:54-15:11 uur** 
08-10-2021 vrijdag 20:21-20:23 uur en 21:55 uur 
11-10-2021 maandag 19:14-19:15 uur 
14-10-2021 donderdag 19:57-19:59 uur 
15-10-2021 vrijdag 03:36-04:12 uur 
26-10-2021 dinsdag 21:07-21:10 uur 
* deze stops vinden plaats zo'n 200 meter vanaf het perceel [adres 2] in Hengelo. 
** deze stops vinden plaats zo'n 100 meter vanaf het perceel [adres 2] in Hengelo.



Op 10 juni 2021 heeft er observatie plaatsgevonden waarbij werd gezien dat verdachte 
samen met een NN man uit 1 van de hallen met nummers 5a t/m 5k. Hierna werd gezien dat de verdachte vertrok in de [kenteken 1] en NN man in een voertuig met kenteken [kenteken 3] . Dit voertuig staat op naam van [naam 1] van [geboortedatum 3] met meerdere antecedenten voor de Opiumwet. Hierna wordt waargenomen dat verdachte tussen 13:56 en 14:39 uur stopt bij bandenservice [adres 5] te Enschede en zijn bus achteruit tegen het pand parkeert. Er wordt gezien dat NN1 man met [kenteken 3] ook daar stopt andere bovenkleding aandoet en daarna tegelijkertijd met de verdachte vertrekt. De verdachte rijdt in de [kenteken 1] en de NN man rijdt in een Caddy met kenteken [kenteken 2] . Nadat de mannen zoals hierboven beschreven waren vertrokken vanuit Enschede werd gezien dat 
zij beiden naar Hengelo reden en parkeerden bij [bedrijf 2] . De verdachte gaat bij in de [kenteken 2] daarna rijdt het voertuig door naar een hoekpand aan de [adres 2] te Hengelo. Hier wordt de auto met geopende achterdeuren tegen pand gezet. De verdachte laadt witte voorwerpen uit onbekend welke voorwerpen dit waren echter beide handen waren ervoor nodig. De deuren van de auto worden gesloten alsmede de deur van het pand. Beide mannen zijn vervolgens een uur binnen geweest. Beiden rijden nadien met beide auto's voor een kort moment naar de [adres 6] te Hengelo. Hierna rijden ze weer terug naar de [adres 2] . Er wordt geobserveerd dat de VW Caddy weer achterwaarts tegen het pand wordt gezet. De verdachte zet de [kenteken 1] verderop in de wijk neer en loopt terug naar het pand.



De Volkswagen Transporter voorzien van het kentekenen [kenteken 1]  is op 11 dagen geweest in de buurt van de [adres 2] in Hengelo in de periode tussen 10 juni en 26 november 2021. Een combinatie van de bakengegevens van de Volkswagen Transporter ( [kenteken 1] ) met de OVC gegevens levert op dat op de volgende dagen een vervoersbeweging is richting [adres 2] in Hengelo of een omgekeerde vervoersbeweging richting Enschede en waarbij er gesproken wordt in het voertuig tussen personen in de Engelse taal waarbij veelvuldig ook een Aziatisch accent is te horen.




Ten aanzien van feit 1 in de zaak met parketnummer 08.191319.22



10. Proces-verbaal van bevindingen doorzoeking VW Transporter van 30 november 2021 voor zover inhoudende zakelijk weergegeven (p. 038 en 039 (ZD04)):


In de laadruimte lag een gele Jumbo plastic tas. Ik zag dat deze tas 32 pakjes Oxycodon bevatte in verschillende typen verpakkingen. De verpakkingen zijn voorzien van Nederlands tekst en bevatten geen gegevens van personen of apotheken. 


11. Proces-verbaal van vooronderzoek lab van 19 januari 2022 voor zover inhoudende zakelijk weergegeven (p. 158 en 160 (ZD04)):


Wij zagen een meerkleurige plastic tas van het merk 'JUMBO'. Wij zagen in totaal 32 verschillende soorten kartonnen doosjes. 

- 16 meerkleurige kartonnen doosjes met onder andere de opdruk 'Oxycodon HCl G.L. 5mg'. In 13 van de doosjes zaten in totaal 390 pillen. In doosje F zaten totaal 15 pillen in uitdrukstrips met de opdruk 'Oxycodon HC1 G.L. 5 mg'. In doosje G in uitdrukstrips met de opdruk 'Oxycodon HC1 G.L. 5 mg' zaten in totaal 30 pillen. In doosje H in uitdrukstrips met de opdruk 'Oxycodon HC1 G.L 5 mg' zaten in totaal 30 pillen. Wij zagen in doosje B in totaal 30 oranje gekleurde pillen. Wij zagen in doosje E met de opdruk 'Oxycodon HCl G.L. 5mg' in totaal 30 oranje gekleurde pillen. Ik zag in doosje C uitdrukstrips met de opdruk 'Oxycodon Aurobindo 5 mg' en in totaal 23 oranje gekleurde pillen en uitdrukstrips met de opdruk 'Oxycodon G.L. 5 mg' en in totaal 14 pillen. 1 losse pil in een zilverkleurig stukje uitdrukstrip in het vervolg D genoemd.
- 12 meerkleurige kartonnen doosjes met onder andere de opdruk 'Oxycodon HC1 
Lannacher 10mg'. In acht van de doosjes zaten totaal 240 pillen. In doosje C zaten 30 pillen. In doosje D zaten 40 pillen en in doosje F zaten 30 pillen. In doosje B zaten 20 pillen.


Zie bijvoorbeeld HR 21 december 2021 ECLI:NL:HR:2021:1945.


Wanneer hierna wordt verwezen naar dossierpagina’s zijn dit pagina’s uit het dossier van de politie-eenheid Oost-Nederland met nummer ON2RO20100 (Aalbes). Tenzij hieronder anders wordt vermeld wordt steeds verwezen naar bladzijden van een in de wettelijke vorm door daartoe bevoegde personen opgemaakt proces-verbaal.


