





vonnis

RECHTBANK OOST-BRABANT


Strafrecht



Parketnummer: 01/993212-21 
Datum uitspraak: 22 september 2021	



Vonnis van de rechtbank Oost-Brabant meervoudige kamer voor de behandeling van strafzaken in de zaak tegen:





      [verdachte] 

geboren te [geboorteplaats] op [geboortedag] 1983
wonende te [adres 1] .



Dit vonnis is op tegenspraak gewezen naar aanleiding van het onderzoek ter terechtzitting van 8 september 2021.



De rechtbank heeft kennisgenomen van de vordering van de officier van justitie en van hetgeen van de zijde van verdachte naar voren is gebracht.




De tenlastelegging.
De zaak is aanhangig gemaakt bij dagvaarding van 11 augustus 2021.


Aan verdachte is ten laste gelegd dat:




1.


zij op een of meer tijdstippen in of omstreeks de periode van 22 september 2020 tot en met 15 februari 2021 te Venlo en/of Arcen gemeente Venlo en/of meer (andere) plaatsen in Nederland tezamen en in vereniging met een ander of anderen althans alleen


om een feit bedoeld in het vierde of vijfde lid van artikel 10 van de Opiumwet (te weten het opzettelijk bereiden bewerken verwerken verkopen afleveren verstrekken vervoeren vervaardigen en/of binnen en/of buiten het grondgebied van Nederland brengen van één of meer hoeveelhe(i)d(en) van (een) materia(a)l(en) bevattende MDMA en/of amfetamine en/of metamfetamine zijnde (een) middel(len) als vermeld op de bij de Opiumwet behorende lijst I en/of één of meer hoeveelhe(i)d(en) van (een) materia(a)l(en) bevattende(een) (ander(e)) middel(en) vermeld op de bij de Opiumwet behorende lijst I) voor te bereiden en/of te bevorderen (telkens)



- één of meer anderen heeft getracht te bewegen om dat feit te plegen te doen plegen mede te plegen of uit te lokken om daarbij behulpzaam te zijn of om daartoe gelegenheid middelen of inlichtingen te verschaffen en/of 


- zich en/of één of meer anderen gelegenheid middelen of inlichtingen tot het plegen van dat/die feit(en) heeft getracht te verschaffen en/of


- één of meer voorwerpen en/of vervoermiddelen en/of stoffen en/of gelden en/of één of meer (andere) betaalmiddelen voorhanden heeft gehad waarvan hij en/of zijn mededader(s) (telkens) wist(en) althans ernstige reden had(den) om te vermoeden dat dat/die bestemd was/waren tot het plegen van dat/die feit(en)

immers heeft/hebbende hij en/of één of meer van haar mededaders opzettelijk daartoe (telkens en/of één of meermalen)


- één of meer hoeveelheden van één of meer materialen bevattende wijnsteenzuur en/of BMK en/of een of meer kolven en/of maatbekers en/of emmers en/of handschoenen 

(aangetroffen in de periode van 1 tot 2 oktober 2020 te Arcen) en/of

- één of meer hoeveelheden van één of meer materialen bevattende BMK en/of methanol en/of natriumhydroxide (caustic soda) en/of zwavelzuur en/of kaliumnitraat en/of calciummagnesiumcarbonaat en/of APAA

(aangetroffen op 15 februari 2021 te Arcen en/of Venlo) en/of

- een of meer kolven en/of maatbekers en/of emmers en/of PH-strips en/of weegschalen en/of jerrycans en/of handdoeken en/of flessen en/of lepels 



(aangetroffen op 15 februari 2021 te Arcen en/of Venlo)


besteld en/of aangeschaft en/of vervoerd en/of opgeslagen en/of voorhanden gehad en/of



- de receptuur van metamfetamine verkregen (AMB-147 DOC-081 & DOC-082) en/of informatie over chemische structuren verworven (AMB-151 DOC-084 & AMB-131) en/of een stappenplan voor de rekristallisatie van metamfetamine verkregen (AMB-153 DOC-085 & DOC-087)


- een of meer (crypto)telefoons gebruikt en/of haar verdachtes telefoon laten gebruiken en/of


- één of meer vervoermiddel(en) (waaronder een Toyota Yaris met kenteken [kenteken 1] en/of een Nissan Micra met kenteken [kenteken 2] ) gehuurd en/of laten huren en/of voorhanden gehad en/of gebruikt en/of


- een of meer emmers en/of handschoenen en/of speciekuipen geladen en/of geplaatst in die/een Toyota Yaris met kenteken [kenteken 1] en/of in die/een Nissan Micra met kenteken [kenteken 2]


- één of meer woningen van [naam vakantiepark] (te weten bungalow [bungalownummer 1] en/of bungalow [bungalownummer 2] op het adres [adres 2] ) gehuurd en/of laten huren en/of voorhanden gehad en/of gebruikt en/of in gebruik genomen. 




2.


zij op een of meer tijdstippen in of omstreeks de periode van 22 september 2020 tot en met 15 februari 2021 te Venlo en/of Arcen gemeente Venlo tezamen en in vereniging met een of meer anderen althans alleen opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval (telkens) opzettelijk aanwezig heeft gehad



- een of meer hoeveelheden van een materiaal bevattende metamfetamine en/of MDMA zoals aangetroffen in de periode 1 tot 2 oktober 2020 te Arcen en/of


- 120 gram althans een hoeveelheid van een materiaal bevattende metamfetamine zoals aangetroffen op 15 februari 2021 te Arcen en/of


- een of meer hoeveelheden van een materiaal bevattende amfetamine zoals aangetroffen op 15 februari 2021 te Arcen en/of


- een of meer (overige) hoeveelheden van een materiaal bevattende metamfetamine en/of amfetamine en/of MDMA zijnde metamfetamine en/of MDMA en/of amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.




De formele voorvragen.

Bij het onderzoek ter terechtzitting is gebleken dat de dagvaarding geldig is. De rechtbank is bevoegd van het ten laste gelegde kennis te nemen en de officier van justitie kan in de vervolging worden ontvangen. Voorts zijn er geen gronden gebleken voor schorsing van de vervolging.

Bewijs


Inleiding.

Verdachte wordt - kort gezegd - beschuldigd van het (mede)plegen van voorbereidingshandelingen gericht op de productie of bewerking van harddrugs. Tevens wordt haar het voorhanden hebben van de in de tenlastelegging genoemde verdovende middelen verweten.




Het standpunt van de officier van justitie.

De officier van justitie acht beide feiten die aan de verdachte ten laste zijn gelegd wettig en overtuigend bewezen. 




Het standpunt van de verdediging.

De verdediging stelt zich op het standpunt dat klinisch moet worden gekeken naar hetgeen verdachte ten laste is gelegd dat geen sprake is van een nauwe en bewuste samenwerking en de wetenschap van het plegen van de strafbare feiten ontbreekt. Nu niet wettig en overtuigend kan worden bewezen dat verdachte het haar ten laste gelegde heeft begaan dient zij te worden vrijgesproken. 




Bewijsbijlage.
Omwille van de leesbaarheid van de overwegingen wordt voor wat betreft de door de rechtbank gebruikte bewijsmiddelen verwezen naar de uitwerking en opsomming daarvan in de bijlage. De bewijsmiddelen dienen in onderlinge samenhang te worden bezien. Deze bijlage is gevoegd als bijlage A bij dit vonnis (pagina’s 11 tot en met 19). 




Het oordeel van de rechtbank.

Gelet op de in de bewijsbijlage opgenomen bewijsmiddelen overweegt de rechtbank als volgt.



Onder elkaar opgesomd is verdachte in verband gebracht met de volgende feiten en omstandigheden:




Vakantiebungalow [bungalownummer 1] in Arcen (zaaksdossier 4)

Op 1 en 2 oktober 2020 wordt vakantiebungalow [bungalownummer 1] in [naam vakantiepark] geobserveerd welke gehuurd is op naam van verdachte. Tijdens de observatie wordt gezien dat medeverdachte [medeverdachte] en verdachte in de bungalow verblijven en op een gegeven moment boodschappentassen speciekuipen en vuilniszakken met emmers en plastic handschoenen vanuit de berging bij de bungalow in een auto zetten. Ook wordt gezien dat [medeverdachte] in de weer is met een blauwe afvalzak waaruit een doos steekt.



De blauwe afvalzak met daarin de doos wordt later aangetroffen in de algemene vuilcontainer van het vakantiepark. In de doos blijkt een rondbodemkolf te zitten laboratoriumglaswerk dat o.a. wordt gebruikt voor de productie van synthetische drugs. Op de bodemkolf worden sporen van metamfetamine MDMA en BMK en zowel de rondbodemkolf als de berging van de vakantiebungalow rook volgens verbalisanten naar BMK/amfetamine.




Vakantiebungalow [bungalownummer 2] in Arcen (zaaksdossier 4)

Op 29 januari 2021 wordt bij de eindschoonmaak van bungalow [bungalownummer 2] op [naam vakantiepark] een chemische geur geroken door de medewerkers. Ook worden in de bungalow twee flessen gootsteenontstopper - “caustic soda” - aangetroffen een stof waarvan bekend is dat deze gebruikt kan worden bij de productie van synthetische drugs. De bungalow is gehuurd op naam van verdachte.



Uit observatie blijkt dat [medeverdachte] en verdachte ook daarna nog in de bungalow verblijven maar dan onder een andere reservering. Op 15 februari 2021 wordt de vakantiebungalow betreden en doorzocht waarbij [medeverdachte]  verdachte en hun twee kinderen worden aangetroffen. In de woning wordt de kenmerkende geur geroken van BMK grondstof voor onder andere (meth)amfetamine. In een kast op de tweede slaapkamer worden goederen aangetroffen die gebruikt kunnen worden bij de productie van synthetische drugs waaronder een plastic colaflesje met BMK. Daarnaast worden er maatbekers aangetroffen met sporen van BMK en APAA. In de keuken wordt een bakje aangetroffen met 120 gram metamfetamine met daarop de vingerafdrukken van [medeverdachte] . In de woning worden ook vier telefoons aangetroffen: drie iPhones in gebruik bij [medeverdachte]  waarvan één in gebruik is als SKY ECC cryptotelefoon en een Samsung in gebruik bij verdachte. 
Op een van de iPhones 7 in gebruik bij [medeverdachte]  worden Wickr chatgesprekken aangetroffen in de periode 9 tot en met 14 februari 2021 tussen [accountnaam] en een derde over het produceren van drugs. In één van de chatgesprekken geeft [accountnaam] aan dat hij morgen opgehaald kan worden in Arcen. 





          [adres 3] in Venlo en Nissan Micra (zaaksdossier 4)

Op 15 februari 2021 wordt ook de [adres 3] in Venlo doorzocht het adres waar verdachte staat ingeschreven en de woning van haar schoonouders. In de woning worden chemicaliën aangetroffen waaronder een jerrycan met 12 liter zwavelzuur waarvan bekend is dat het gebruikt kan worden voor de productie van synthetische drugs. Nabij de woning wordt de Nissan Micra doorzocht die op naam staat van verdachte. In de auto wordt een vuilniszak aangetroffen met daarin een weegschaal met sporen van amfetamine en metamfetamine.




iPhone Xs en Galaxy A10

Op de iPhone Xs in gebruik bij de medeverdachte wordt een 225 pagina’s tellende handleiding aangetroffen voor de productie van synthetische drugs waaronder metamfetamine. Daarnaast wordt tijdens de doorzoeking een Samsung Galaxy A10 aangetroffen. Verdachte verklaart dat dit haar toestel is en verstrekt de pincode. Ook het de user account is aan verdachte gekoppeld. Op deze telefoon worden foto’s aangetroffen die te relateren zijn aan hetgeen ten laste is gelegd alsmede een boekingsbevestiging van [naam vakantiepark] . 




Rol verdachte
Verdachte heeft bij ieder verhoor bij de politie een beroep gedaan op haar zwijgrecht en dus geen verklaring afgelegd omtrent haar betrokkenheid bij hetgeen ten laste is gelegd. Verdachte is tot tweemaal toe geobserveerd terwijl zij verbleef in een bungalow waarin aan synthetische drugs gelieerde producten zijn aangetroffen. Behalve dat in of om beide woningen de typerende en niet te missen geur van productie van synthetische drugs hing is zij tevens geobserveerd terwijl zij met afval in de weer was (bij de eerste woning). In de tweede woning waarin zij is aangehouden verbleef zij gedurende langere tijd terwijl in meerdere ruimtes van die woning in het zicht aan synthetische drugsproductie gelieerde goederen lagen. In haar auto zijn dergelijke producten eveneens aangetroffen. Ook is in haar telefoon een beschrijving aangetroffen die in direct verband gebracht kan worden met de productie van synthetische drugs. En tot slot is de medeverdachte haar levenspartner. Naar algemene ervaringsregels deelt men met zo’n partner lief en leed. Gelet op dit alles mocht van verdachte een verklaring worden verwacht. 


De rechtbank is gelet op het bovenstaande van oordeel dat in nauwe en bewuste samenwerking met haar medeverdachte voorbereidingshandelingen heeft gepleegd voor de bewerking of productie van synthetische drugs en opzettelijk metamfetamine en MDMA aanwezig heeft gehad. Deze samenwerking bestaat in de kern uit een gezamenlijke uitvoering. Daarmee acht de rechtbank het tenlastegelegde medeplegen bewezen.




De bewezenverklaring.
Op grond van de feiten en omstandigheden die zijn vervat in de hierna in de bewijsbijlage uitgewerkte dan wel opgesomde bewijsmiddelen - in onderling verband en samenhang bezien - komt de rechtbank tot het oordeel dat wettig en overtuigend bewezen is dat verdachte

1.  


in de periode van 22 september 2020 tot en met 15 februari 2021 te Venlo en/of Arcen gemeente Venlo 


tezamen en in vereniging met een ander of anderen althans alleen


om een feit bedoeld in het vierde of vijfde lid van artikel 10 van de Opiumwet (te weten het opzettelijk bereiden bewerken verwerken vervaardigen van één of meer hoeveelhe(i)d(en) van (een) materia(a)l(en) bevattende MDMA en/of amfetamine en/of metamfetamine zijnde (een) middel(len) als vermeld op de bij de Opiumwet behorende lijst I en/of één of meer hoeveelhe(i)d(en) van (een) materia(a)l(en) bevattende (een) (ander(e)) middel(en) vermeld op de bij de Opiumwet behorende lijst I) voor te bereiden en/of te bevorderen (telkens)



- zich en/of één of meer anderen gelegenheid middelen of inlichtingen tot het plegen van dat/die feit(en) heeft getracht te verschaffen en/of


- voorwerpen en vervoermiddelen en stoffen voorhanden heeft gehad waarvan zij en/of haar mededader(s) telkens wisten dat die bestemd waren tot het plegen van die feiten

immers hebbende zij en/of één of meer van haar mededaders opzettelijk daartoe telkens 

- hoeveelheden van één of meer materialen bevattende wijnsteenzuur en BMK en kolven en maatbekers en emmers en handschoenen

(aangetroffen in de periode van 1 tot 2 oktober 2020 te Arcen) en

- hoeveelheden van één of meer materialen bevattende BMK en methanol en natriumhydroxide (caustic soda) en zwavelzuur en kaliumnitraat en calciummagnesiumcarbonaat en APAA

(aangetroffen op 15 februari 2021 te Arcen en/of Venlo) en

- maatbekers en PH-strips en weegschalen en jerrycans en een handdoek en flessen en lepels 



(aangetroffen op 15 februari 2021 te Arcen en/of Venlo)


vervoerd en/of opgeslagen en/of voorhanden gehad en



- de receptuur van metamfetamine verkregen en informatie over chemische structuren verworven en een stappenplan voor de rekristallisatie van metamfetamine verkregen en


- een of meer (crypto)telefoons gebruikt en/of haar verdachtes telefoon laten gebruiken en


- vervoermiddelen (waaronder een Toyota Yaris met kenteken [kenteken 1] en een Nissan Micra met kenteken [kenteken 2] ) voorhanden gehad en gebruikt en


- emmers en handschoenen en speciekuipen geladen en geplaatst in die Toyota Yaris met kenteken [kenteken 1] en/of in die Nissan Micra met kenteken [kenteken 2]


- woningen van [naam vakantiepark] (te weten bungalow [bungalownummer 1] en bungalow [bungalownummer 2] op het adres [adres 2] ) gehuurd en/of laten huren en/of voorhanden gehad en/of gebruikt en/of in gebruik genomen. 




2.


in de periode van 22 september 2020 tot en met 15 februari 2021 te Venlo en/of Arcen gemeente Venlo tezamen en in vereniging met een of meer anderen althans alleen opzettelijk aanwezig heeft gehad



- metamfetamine en MDMA zoals aangetroffen op 2 oktober 2020 te Arcen en


- 120 gram metamfetamine zoals aangetroffen op 15 februari 2021 te Arcen en


- amfetamine zoals aangetroffen op 15 februari 2021 te Arcen en

zijnde metamfetamine en MDMA en amfetamine telkens een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet. 


Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is verdachte daardoor niet in de verdediging geschaad.



Hetgeen meer of anders is ten laste gelegd dan hierboven bewezen is verklaard is naar het oordeel van de rechtbank niet bewezen. Verdachte zal hiervan worden vrijgesproken.




De strafbaarheid van het feit.
Het bewezen verklaarde levert op de in de uitspraak vermelde strafbare feiten.


Er zijn geen feiten of omstandigheden aannemelijk geworden die de strafbaarheid van de feiten uitsluiten.




De strafbaarheid van verdachte.
Er zijn geen feiten of omstandigheden aannemelijk geworden die de strafbaarheid van verdachte uitsluiten. Verdachte is daarom strafbaar voor hetgeen bewezen is verklaard.



Oplegging van straf en/of maatregel.



De eis van de officier van justitie.

De officier van justitie eist een taakstraf voor de duur van 240 uur subsidiair 120 dagen hechtenis en een voorwaardelijke gevangenisstraf voor de duur van 1 jaar met een proeftijd van 3 jaren. 



Een kopie van de vordering van de officier van justitie is aan dit vonnis gehecht.




Het standpunt van de verdediging.

De verdediging stelt zich op het standpunt dat verdachte dient te worden vrijgesproken van hetgeen haar ten laste is gelegd. 




Het oordeel van de rechtbank.

Bij de beslissing over de straf die aan verdachte dient te worden opgelegd heeft de rechtbank gelet op de aard en de ernst van het bewezen verklaarde en de omstandigheden waaronder dit is begaan. Bij de beoordeling van de ernst van de door verdachte gepleegde strafbare feiten betrekt de rechtbank het wettelijke strafmaximum en de straffen die voor soortgelijke feiten worden opgelegd. Daarnaast houdt de rechtbank bij de strafbepaling rekening met de persoon en de persoonlijke omstandigheden van verdachte.



De rechtbank heeft in het bijzonder het volgende in aanmerking genomen.



Verdachte heeft zich schuldig gemaakt aan het in vereniging treffen van voorbereidingshandelingen voor de productie/bewerking van en handel in harddrugs en het in vereniging in bezit hebben van harddrugs. 



Het is een feit van algemene bekendheid dat harddrugs eenmaal in handen van gebruikers ernstige gevaren voor de gezondheid van die gebruikers opleveren. Meer specifiek is metamfetamine crystal meth wellicht de voor de volksgezondheid meest gevaarlijke harddrug die op dit moment in omloop is. Het gebruik daarvan is bijzonder verslavend en heeft op de mens een tamelijk verwoestende uitwerking. De productie van en handel in harddrugs veroorzaakt veel maatschappelijke onrust en leidt tot toename van gevoelens van angst en onveiligheid onder burgers. De productie van synthetische drugs brengt ook nadelige gevolgen met zich voor het milieu aangezien men zich niet legaal kan ontdoen van het chemische afval waardoor het afval wordt gedumpt of weggespoeld in het riool. 



Daar komt nog bij dat de productie en verkoop van verdovende middelen vaak gepaard met ernstige vormen van georganiseerde criminaliteit waarbij het gebruik van geweld niet wordt geschuwd. Bovendien bekostigen gebruikers hun drugsgebruik vaak door diefstal of ander crimineel gedrag waardoor schade en overlast wordt toegebracht aan anderen. Verdachte heeft hier met haar handelen aan bijgedragen en dit eveneens in stand gehouden. 



Verdachte heeft de strafbare feiten gepleegd in twee verschillende bungalows op een vakantiepark in Arcen. Dit is een plek waar mensen bij uitstek van hun vakantie zouden moeten kunnen genieten. Verdachte heeft haar eigen kinderen die eveneens in bungalow nummer [bungalownummer 2] verbleven waar onder andere metamfetamine is aangetroffen maar ook andere nietsvermoedende personen die op dat moment vakantie aan het vieren waren daarbij in gevaar gebracht. Dit alles rekent de rechtbank haar zwaar aan. 
De rechtbank weegt in het voordeel van verdachte mee dat zij - voor zover bekend - niet eerder in aanraking is geweest met politie en justitie en dus een blanco strafblad heeft. De rechtbank houdt ook rekening met de lichtere rol die verdachte in het geheel heeft gehad. 



Bij haar beslissing over de strafsoort en de hoogte van de straf heeft de rechtbank aansluiting gezocht bij de binnen de rechtspraak ontwikkelde oriëntatiepunten en de straffen die voor soortgelijke feiten worde opgelegd. De oriëntatiepunten en jurisprudentie dienen als vertrekpunt bij het bepalen van de straf.



De rechtbank is van oordeel dat in verband met een juiste normhandhaving niet kan worden volstaan met het opleggen van een andersoortige of geringere straf dan een voorwaardelijke gevangenisstraf voor de duur van 1 jaar. Daarnaast acht de rechtbank een onvoorwaardelijke taakstraf van 240 uur subsidiair 120 dagen hechtenis passend en geboden. Op de taakstraf zal de tijd die de verdachte in voorarrest heeft doorgebracht (4 dagen) in mindering worden gebracht. Daarbij staat één dag inverzekeringstelling gelijk aan 2 uur taakstraf.





Toepasselijke wetsartikelen.

De beslissing is gegrond op de artikelen:
art. 9 14a 14b 14c 22c 22d 47 57 van het Wetboek van Strafrecht
art. 2 10 10a van de Opiumwet



DE UITSPRAAK


De rechtbank:



verklaart het ten laste gelegde bewezen zoals hiervoor is omschreven.



Verklaart niet bewezen hetgeen verdachte meer of anders is ten laste gelegd dan hiervoor bewezen is verklaard en spreekt hem daarvan vrij.



Het bewezen verklaarde levert op de misdrijven:




T.a.v. feit 1:


medeplegen van om een feit bedoeld in het vierde en vijfde lid van artikel 10 van de Opiumwet voor te bereiden en te bevorderen zich en anderen gelegenheid middelen of inlichtingen tot het plegen van dat feit trachten te verschaffen en voorwerpen vervoermiddelen en stoffen voorhanden heeft waarvan hij weet dat zij bestemd zijn tot het plegen van dat feit meermalen gepleegd





T.a.v. feit 2:


medeplegen van opzettelijk handelen in strijd met een in artikel 2 onder B van de Opiumwet gegeven verbod meermalen gepleegd




verklaart verdachte hiervoor strafbaar.



Legt op de volgende straffen.



BESLISSING:

T.a.v. feit 1 feit 2:


een taakstraf voor de duur van 240 uren subsidiair 120 dagen hechtenis met aftrek


overeenkomstig artikel 27 Wetboek van Strafrecht. 




De rechtbank waardeert een in verzekering doorgebrachte dag op 2 uur te verrichten arbeid.




T.a.v. feit 1 feit 2:


een gevangenisstraf voor de duur van één (1) jaar voorwaardelijk met een proeftijd van drie (3) jaren. 




Voorwaarde is dat de veroordeelde zich voor het einde van de proeftijd niet schuldig zal maken aan een strafbaar feit.



Dit vonnis is gewezen door:
mr. E. Boersma voorzitter
mr. J.H.P.G. Wielders en mr. M.A.A. Smetsers leden
in tegenwoordigheid van mr. F.H.R.M. Robbers griffier
en is uitgesproken op 22 september 2021.



