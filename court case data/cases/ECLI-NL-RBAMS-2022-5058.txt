

RECHTBANK AMSTERDAM





VONNIS





Parketnummer: 13/068693-22 (A); 13/125688-22 (B) en 13/126449-20 (tul)



Datum uitspraak: 16 juni 2022



Vonnis van de rechtbank Amsterdam meervoudige strafkamer in de strafzaak tegen





          [verdachte]

geboren op [geboortedag] 1998 in [geboorteplaats]
ingeschreven in de Basisregistratie Personen op het adres
	[woonadres]
	gedetineerd in [detentieadres].





1Onderzoek op de terechtzitting


Dit vonnis is gewezen naar aanleiding van het onderzoek op de terechtzitting van 2 juni 2022. Verdachte was hierbij aanwezig.



De rechtbank heeft de zaken die bij afzonderlijke dagvaardingen onder de bovenvermelde parketnummers zijn aangebracht gevoegd. Deze zaken worden hierna zaak A en zaak B genoemd.



De rechtbank heeft kennisgenomen van de vordering van de officier van justitie mr. C. Nij Bijvank en van wat verdachte en zijn raadsman mr. M.J.C. Verlaan naar voren hebben gebracht.





2Tenlastelegging


Aan verdachte is - kort samengevat - na wijziging van de tenlastelegging in zaak B op 2 juni 2022 - ten laste gelegd dat hij zich in Amsterdam heeft schuldig gemaakt aan:




In zaak A:





het verkopen van cocaïne MDMA LSD GHB en methylfenidaat in de periode van 1 januari 2022 tot en met 19 maart 2022;


het aanwezig hebben van cocaïne MDMA LSD GHB en methylfenidaat op of omstreeks 19 maart 2022;


het verkopen van 3-MMC diazepam en temazepam in de periode van 1 januari 2022 tot en met 19 maart 2022;


het aanwezig hebben van 3-MMC diazepam en temazepam op of omstreeks 19 maart 2022;


In zaak B:



het besturen van een personenauto terwijl hij verkeerde onder zodanige invloed van cannabis dat hij niet tot behoorlijk besturen in staat moest worden geacht op 18 maart 2022;


het als bestuurder van een personenauto zich opzettelijk zodanig gedragen dat de verkeersregels in ernstige mate werden geschonden waardoor (primair) levensgevaar of gevaar voor zwaar lichamelijk letsel voor anderen te vrezen was of waardoor (subsidiair) gevaar op de weg werd veroorzaakt of verkeer werd gehinderd op 18 maart 2022. 




De tekst van de volledige tenlastelegging is opgenomen in bijlage I die aan dit vonnis is gehecht en geldt als hier ingevoegd.





3Waardering van het bewijs 


3.1.

Standpunt van de officier van justitie



De officier van justitie heeft in zaak A geconcludeerd dat wettig en overtuigend kan worden bewezen dat verdachte hard- en softdrugs heeft verkocht in de periode van 18 februari tot en met 18 maart 2022. Verdachte heeft op zitting bekend dat hij op 18 maart 2022 drugs heeft verkocht en dat hij ongeveer vier weken voorafgaand aan zijn aanhouding op 18 maart 2022 is begonnen met dealen. Ook de bewijsmiddelen in het dossier duiden op een dergelijke handelsperiode. De officier van justitie heeft ook geconcludeerd dat wettig en overtuigend kan worden bewezen dat verdachte 9758 gram cocaïne 213 gram MDMA 610 milliliter GHB 252 gram 3-MMC 90  tabletten diazepam en 50 tabletten temazepam aanwezig heeft gehad omstreeks 19 maart 2022 omdat die middelen zijn aangetroffen in de auto waarin verdachte op 18 maart 2022 door de politie is aangehouden. Verdachte moet worden vrijgesproken van het verkopen en het aanwezig hebben van LSD en methylfenidaat omdat er ten aanzien van deze harddrugs geen definitief laboratoriumrapport is opgemaakt.



De officier van justitie heeft in zaak B geconcludeerd dat verdachte moet worden vrijgesproken van feit 1 omdat de hoeveelheid THC die in het bloed van verdachte is aangetroffen onder de grenswaarde lag.
Feit 2 primair kan in zijn geheel wettig en overtuigend worden bewezen gelet op de verklaring van verdachte op zitting en de bewijsmiddelen in het dossier. Alle gedragingen samen moeten tot de conclusie leiden dat er levensgevaar of gevaar voor zwaar lichamelijk letsel voor anderen te vrezen was aldus de officier van justitie.




3.2.

Standpunt van de verdediging



De verdediging heeft in zaak A verzocht om verdachte onder feit 1 en feit 2 vrij te spreken van het verkopen en het aanwezig hebben van LSD en methylfenidaat. De verdediging heeft ten aanzien van feit 2 bepleit dat slechts kan worden bewezen dat verdachte 61 gram GHB aanwezig heeft gehad omdat 610 milliliter gelet op de oriëntatiepunten van het Landelijk Overleg Vakinhoud Strafrecht van de rechtbanken en hoven (hierna: LOVS) moet worden omgerekend naar 61 gram. Tot slot heeft de verdediging ten aanzien van feit 1 en feit 3 aangevoerd dat slechts de periode van 18 februari tot en met 18 maart 2022 kan worden bewezen.



De verdediging heeft in zaak B verzocht om verdachte vrij te spreken van feit 1. De verdediging heeft ook verzocht om verdachte vrij te spreken van feit 2 primair omdat de gedragingen die verdachte heeft verricht niet automatisch levensgevaar of gevaar voor zwaar lichamelijk letsel met zich brengen en omdat in het dossier niet wordt beschreven dat er een levensgevaarlijke situatie is ontstaan. Overtreding van de maximumsnelheid op de weg of in een woonwijk levert niet per definitie een dergelijk gevaar op omdat in het dossier niet wordt gesproken over personen die daar op dat moment aanwezig zijn geweest en gevaar liepen.




3.3.

Oordeel van de rechtbank




Zaak A: bewezenverklaring verkopen en aanwezig hebben hard- en softdrugs - partiële vrijspraak harddrugs

De rechtbank oordeelt - met de officier van justitie en de verdediging - dat wettig en overtuigend bewezen kan worden verklaard dat verdachte hard- en softdrugs heeft verkocht in de periode van 18 februari tot en met 18 maart 2022 en aanwezig heeft gehad omstreeks 19 maart 2022. Verdachte heeft de feiten in zoverre op zitting bekend. De rechtbank gaat voor de hoeveelheden in feit 2 en feit 4 uit van de definitieve laboratoriumrapporten en de omrekenregels uit de oriëntatiepunten van het LOVS en verklaart wettig en overtuigend bewezen dat verdachte 9758 gram cocaïne 586 pillen MDMA 61 gram GHB 252 gram 3-MMC 90 tabletten diazepam en 50 tabletten temazepam aanwezig heeft gehad. Op grond van de genoemde omrekenregels heeft de rechtbank voor de bewezenverklaarde hoeveelheid MDMA 1 gram gelijkgesteld aan 05 pil (16 tabletten plus 213 gram MDMA maakt 586 pillen). Voor de bewezenverklaarde hoeveelheid GHB heeft de rechtbank 5 milliliter gelijkgesteld aan 05 gram (610 milliliter maakt 61 gram).



De rechtbank oordeelt - ook met de officier van justitie en de verdediging - dat verdachte onder feit 1 en feit 2 moet worden vrijgesproken van het verkopen en aanwezig hebben van LSD en methylfenidaat.




Zaak B: vrijspraak feit 1 - bewezenverklaring schending verkeersregels waardoor levensgevaar of gevaar voor zwaar lichamelijk letsel voor anderen te vrezen was

De rechtbank oordeelt - met de officier van justitie en de verdediging - dat verdachte moet worden vrijgesproken van feit 1. De hoeveelheid THC die in het bloed van verdachte is aangetroffen ligt onder de grenswaarde en overige omstandigheden om te kunnen komen tot een bewezenverklaring ontbreken.



De rechtbank verwerpt het verweer van de verdediging dat verdachte moet worden vrijgesproken van feit 2 primair en overweegt daartoe het volgende. Verdachte heeft op zitting bekend dat hij gevaarlijk heeft gereden. In het proces-verbaal van bevindingen is opgenomen hoe verdachte zich in het verkeer heeft gedragen. Naar het oordeel van de rechtbank leveren de beschreven gedragingen wel degelijk een situatie op waarin levensgevaar of gevaar voor zwaar lichamelijk letsel voor anderen te vrezen was. In dit proces-verbaal van bevindingen zijn immers anders dan de verdediging betoogt meerdere concrete situaties omschreven waarin  door het rijgedrag van verdachte levensgevaar of gevaar voor zwaar lichamelijk letsel is ontstaan voor ter plaatse aanwezige personen. Zo is bijvoorbeeld beschreven dat verdachte de maximum snelheid steeds fors heeft overschreden (hij reed bijvoorbeeld 170 km/u daar waar andere aanwezige weggebruikers 80 km/u reden) en dat hij op de A10 met een snelheid van ruim 190 km/u (daar waar de maximumsnelheid 100 km/u was) voorliggende auto’s heeft gedwongen een rijstrook op te schuiven door zeer dicht achter ze te gaan rijden. Herhaaldelijk overschrijden van de maximum snelheid en het zo dicht op voorgangers rijden (bumperkleven) levert een samenstel van gedragingen op dat naar het oordeel van de rechtbank reeds kan worden aangemerkt als een ernstige schending van de verkeersregels als bedoeld in artikel 5a van de Wegenverkeerswet 1994. Daar komt bij dat uit het proces-verbaal van bevindingen blijkt dat verdachte de kruising Naaldwijkstraat/Vlaardingenlaan in Amsterdam eveneens met extreem hoge snelheid heeft overgestoken zonder dat hij het overige verkeer voorrang heeft gegeven en dat de verbalisanten hebben waargenomen dat er een personenauto hard moest remmen om een aanrijding met verdachte te voorkomen. Verder is beschreven dat er achter die personenauto ook twee fietsers aankwamen die schrokken van verdachte en de auto die moest remmen. De verbalisanten hebben hierbij opgemerkt dat als iemand verdachte op dat moment niet had zien aankomen de kans op een frontale aanrijding met een snelheid van 90 tot 100 km/u zeer groot was. 
De rechtbank heeft geen reden om te twijfelen aan hetgeen de verbalisanten in het proces-verbaal van bevindingen hebben opgeschreven. De rechtbank verklaart dan ook wettig en overtuigend bewezen dat verdachte zich als bestuurder van een personenauto opzettelijk zodanig heeft gedragen dat de verkeersregels in ernstige mate werden geschonden waardoor levensgevaar of gevaar voor zwaar lichamelijk letsel voor anderen te vrezen was.






4Bewezenverklaring


De rechtbank verklaart op grond van de bewijsmiddelen in bijlage II bewezen dat verdachte




In zaak A:




1.in de periode van 18 februari 2022 tot en met 18 maart 2022 te Amsterdam opzettelijk heeft verkocht een hoeveelheid cocaïne MDMA en GHB;


2.omstreeks 19 maart 2022 te Amsterdam opzettelijk aanwezig heeft gehad 9758 gram cocaïne ongeveer 52 pillen MDMA en 61 gram GHB;


3.in de periode van 18 februari 2022 tot en met 18 maart 2022 te Amsterdam opzettelijk heeft verkocht een hoeveelheid 3-MMC diazepam en temazepam;


4.omstreeks 19 maart 2022 te Amsterdam opzettelijk aanwezig heeft gehad 252 gram 3-MMC 90 tabletten diazepam en 50 tabletten temazepam;



In zaak B:




2 primair.op 18 maart 2022 te Amsterdam als bestuurder van een voertuig personenauto daarmee rijdende op de Gooiseweg ring-A10 Anthony Fokkerweg en de aldaar omliggende straten zich opzettelijk zodanig heeft gedragen dat de verkeersregels in ernstige mate werden geschonden door
- te rijden onder invloed van cannabis en
- meermalen de maximumsnelheid te overschrijden met meer dan 50 kilometer per uur met een maximum meting van een overschrijding van 90 kilometer per uur en
- te bumperkleven op de ring-A10 en
- een stopteken van de politie te negeren en met grote snelheid (door een woonwijk) te vluchten en
- tijdens de vlucht geen aandacht te besteden aan kruisingen of overig verkeer
door welke verkeersgedragingen van verdachte levensgevaar of gevaar voor zwaar lichamelijk letsel voor anderen te duchten was.


Voor zover in de tenlastelegging taal- en/of schrijffouten staan zijn deze verbeterd. Verdachte is hierdoor niet in zijn verdediging geschaad.





5Strafbaarheid van de feiten


De bewezenverklaarde feiten zijn volgens de wet strafbaar. Het bestaan van een rechtvaardigingsgrond is niet aannemelijk geworden.





6Strafbaarheid van verdachte


Er is geen omstandigheid aannemelijk geworden die de strafbaarheid van verdachte uitsluit. Verdachte is dus strafbaar.





7Motivering van de straffen


7.1.

Eis van de officier van justitie



De officier van justitie heeft gevorderd dat verdachte voor de door haar bewezen geachte feiten zal worden veroordeeld tot een gevangenisstraf van twaalf maanden met aftrek van de tijd die verdachte in voorarrest heeft doorgebracht waarvan drie maanden voorwaardelijk met een proeftijd van twee jaar. Bij het voorwaardelijke deel van de gevangenisstraf moeten de bijzondere voorwaarden zoals geadviseerd in het reclasseringsadvies van 25 mei 2022 (meldplicht en gedragsinterventie cognitieve vaardigheden) worden opgelegd. De officier van justitie heeft tot slot gevorderd dat verdachte voor het verkeersfeit ook wordt veroordeeld tot een ontzegging van de rijbevoegdheid van zes maanden voorwaardelijk met een proeftijd van twee jaar.




7.2.

Standpunt van de verdediging



De verdediging heeft verzocht om bij de strafoplegging rekening te houden met de eendaadse samenloop tussen feiten 1 en 3 en de feiten 2 en 4 in zaak A. De verdediging heeft ook verzocht om rekening te houden met het zelfinzicht van verdachte en om met de strafoplegging aan te sluiten bij de oriëntatiepunten van het LOVS. De verdediging heeft voorgesteld om verdachte voor de door de verdediging bewezen geachte feiten te veroordelen tot een gevangenisstraf van vijf maanden met aftrek van de tijd die verdachte in voorarrest heeft doorgebracht waarvan drie maanden voorwaardelijk met een proeftijd van twee jaar en een geheel voorwaardelijke ontzegging van de rijbevoegdheid.




7.3.

Oordeel van de rechtbank



De hierna te noemen straffen zijn in overeenstemming met de ernst van de bewezenverklaarde feiten de omstandigheden waaronder de feiten zijn gepleegd en de persoon van verdachte zoals daarvan op zitting is gebleken.



De rechtbank heeft bij de keuze tot het opleggen van een vrijheidsbenemende straf en bij de vaststelling van de duur daarvan in het bijzonder het volgende laten meewegen.



Verdachte heeft zich schuldig gemaakt aan het verkopen en aanwezig hebben van meerdere soorten hard- en softdrugs. Het is een feit van algemene bekendheid dat hard- en softdrugs mede vanwege de verslavende werking ervan schadelijk zijn voor de volksgezondheid. Daarnaast zijn deze drugs direct en indirect oorzaak van vele vormen van criminaliteit en daarmee bezwarend voor de samenleving. De rechtbank rekent verdachte aan dat hij met het verkopen van deze drugs heeft bijgedragen aan het in stand houden van de drugscriminaliteit en het in gevaar brengen van de volksgezondheid. Daarbij heeft verdachte zijn eigen financiële belang voorop gesteld. Daarnaast heeft verdachte tijdens zijn vlucht voor de politie de verkeersregels zodanig ernstig geschonden dat er niet alleen levensgevaar of gevaar voor zwaar lichamelijk letsel voor zichzelf maar ook voor anderen te vrezen was. Dat de gevolgen van het handelen van verdachte beperkt zijn gebleven is slechts toeval geweest en niet te danken aan het handelen van verdachte. De rechtbank rekent het verdachte zwaar aan dat hij zich niet heeft bekommerd om de veiligheid van anderen.



De rechtbank heeft bij de strafoplegging waar mogelijk aansluiting gezocht bij de oriëntatiepunten van het LOVS. Ook heeft de rechtbank gekeken naar het strafblad van verdachte en gezien dat verdachte de bewezen verklaarde feiten heeft gepleegd terwijl hij in een proeftijd liep van een eerdere veroordeling. Deze eerdere veroordeling van 14 juli 2020 is bovendien voor het verkopen van harddrugs. Daarmee is er in zaak A de drugszaak sprake van recidive. De rechtbank weegt deze omstandigheden in strafverzwarende zin mee bij de strafoplegging. In de auto van verdachte zijn een verborgen ruimte in de middenconsole en acht mobiele telefoons aangetroffen. Het ziet er dan ook naar uit dat verdachte na zijn vorige veroordeling een (verdere) stap heeft gezet in de richting van de georganiseerde criminaliteit. Verdachte heeft op zitting verklaard dat hij openstaat voor hulp en gemotiveerd is om aan zichzelf te werken maar de rechtbank acht dit weinig overtuigend. Een forse voorwaardelijke gevangenisstraf is volgens de rechtbank dan ook noodzakelijk om herhaling deze keer wel te  voorkomen. De rechtbank houdt ook rekening met het reclasseringsadvies van 25 mei 2022 en ziet daarom wel het belang van hulp. De rechtbank houdt ook rekening met de eendaadse samenloop tussen de feiten in de drugszaak maar doet dit op een andere manier dan door de verdediging is voorgesteld. Rekening zal worden gehouden met de eendaadse samenloop tussen de feiten 1 en 2 en de feiten 3 en 4 in de drugszaak. Het verkopen van harddrugs is immers onlosmakelijk verbonden aan het aanwezig hebben van harddrugs en het verkopen van softdrugs onlosmakelijk verbonden aan het aanwezig hebben daarvan. Met de verkoop van de hard- en softdrugs heeft verdachte zich dus automatisch schuldig gemaakt aan het aanwezig hebben daarvan. De rechtbank houdt hiermee rekening bij de strafoplegging. Tot slot heeft de rechtbank voor het verkeersfeit aansluiting gezocht bij de eis van de officier van justitie.



Gelet op alles wat hiervoor is overwogen zal de rechtbank verdachte veroordelen tot een gevangenisstraf van twaalf maanden met aftrek van de tijd die verdachte in voorarrest heeft doorgebracht waarvan zes maanden voorwaardelijk met een proeftijd van twee jaar. De rechtbank zal aan het voorwaardelijke deel van de gevangenisstraf een meldplicht bij de reclassering en deelname aan de gedragsinterventie cognitieve vaardigheden verbinden. De rechtbank zal verdachte voor het verkeersfeit daarnaast veroordelen tot een ontzegging van de rijbevoegdheid van zes maanden voorwaardelijk met een proeftijd van twee jaar.






8Beslag


Onder verdachte is het volgende voorwerp in beslag genomen:



- 1 STK Personenauto (Omschrijving:  PL1300-2022053643-6163837 grijs merk: Volkswagen Golf chassisnr: WVWZZAUZDP069723).



8.1.

Standpunt van het Openbaar Ministerie



De officier van justitie stelt zich primair op het standpunt dat de auto moet worden onttrokken aan het verkeer omdat de auto een verborgen ruimte heeft en subsidiair dat de auto moet worden verbeurd verklaard omdat deze is gebruikt bij het plegen van de drugsfeiten..




8.2.

Standpunt van de verdediging



De verdediging verzoekt de auto verbeurd te verklaren omdat de verborgen ruimte kan worden verwijderd en de auto zo kan worden hersteld.




8.3.

Oordeel van de rechtbank




Onttrekking aan het verkeer

De rechtbank overweegt dat de drugsfeiten met behulp van de auto en de hierin opgenomen verborgen ruimte zijn begaan. Omdat de auto gelet op de verborgen ruimte van zodanige aard is dat het ongecontroleerde bezit daarvan in strijd is met het algemeen belang oordeelt de rechtbank dat de auto moet worden onttrokken aan het verkeer.






9Tenuitvoerlegging voorwaardelijke veroordeling


Bij de stukken zit de op 13 mei 2022 op de griffie van deze rechtbank ontvangen vordering tenuitvoerlegging van de officier van justitie in het arrondissement Amsterdam in de zaak met parketnummer 13/126449-20. Deze vordering betreft het onherroepelijk geworden vonnis van 14 juli 2020 van de politierechter van deze rechtbank waarbij verdachte onder meer is veroordeeld tot een taakstraf van 50 uur. Door de politierechter is beslist dat deze taakstraf niet zal worden ten uitvoer gelegd tenzij de rechter later anders beslist omdat veroordeelde zich voor het einde van de proeftijd van twee jaar aan een strafbaar feit heeft schuldig gemaakt.



Bij de stukken zit ook een geschrift waaruit blijkt dat de mededeling als bedoeld in artikel 366a van het Wetboek van Strafvordering aan verdachte per post is toegezonden.



De officier van justitie heeft de tenuitvoerlegging van deze voorwaardelijke veroordeling gevorderd.



De verdediging heeft de tenuitvoerlegging van deze voorwaardelijke veroordeling verzocht.



Gebleken is dat verdachte zich voor het einde van proeftijd aan vijf strafbare feiten heeft schuldig gemaakt zoals naar voren komt uit de verdere inhoud van dit vonnis. De rechtbank beslist daarom dat deze taakstraf van 50 uur alsnog ten uitvoer zal worden gelegd.





10Toepasselijke wettelijke voorschriften


De op te leggen straffen en maatregel zijn gegrond op de artikelen:

- 14 a 14b 14c 36b 36c 55 en 57 van het Wetboek van Strafrecht;
- 2 3 10 en 11 van de Opiumwet;
- 5 a 176 en 179 van de Wegenverkeerswet 1994.




11Beslissing


De rechtbank komt op grond van het voorgaande tot de volgende beslissing.



Verklaart bewezen dat verdachte het tenlastegelegde heeft begaan zoals hiervoor in rubriek 4 is vermeld.



Verklaart niet bewezen wat aan verdachte meer of anders is ten laste gelegd dan hiervoor is bewezen verklaard en spreekt verdachte daarvan vrij.



Het bewezenverklaarde levert op:




In zaak A:





Feit 1 en feit 2:


eendaadse samenloop van





opzettelijk handelen in strijd met een in artikel 2 onder B van de Opiumwet gegeven verbod meermalen gepleegd





en





opzettelijk handelen in strijd met het in artikel 2 onder C van de Opiumwet gegeven verbod meermalen gepleegd;





Feit 3 en feit 4:


eendaadse samenloop van





opzettelijk handelen in strijd met een in artikel 3 onder B van de Opiumwet gegeven verbod meermalen gepleegd





en





opzettelijk handelen in strijd met het in artikel 3 onder C van de Opiumwet gegeven verbod meermalen gepleegd;





In zaak B:





Feit 2 primair:


overtreding van artikel 5a eerste lid van de Wegenverkeerswet 1994.




Verklaart het bewezene strafbaar.



Verklaart verdachte [verdachte] daarvoor strafbaar.



Veroordeelt verdachte tot een gevangenisstraf van 12 (twaalf) maanden.



Beveelt dat de tijd die door veroordeelde voor de tenuitvoerlegging van deze uitspraak in voorarrest is doorgebracht bij de tenuitvoerlegging van die straf in mindering zal worden gebracht.



Beveelt dat een deel van 6 (zes) maanden van deze gevangenisstraf niet zal worden ten uitvoer gelegd tenzij later anders wordt gelast.



Stelt daarbij een proeftijd van 2 (twee) jaar vast.



De tenuitvoerlegging kan worden gelast als veroordeelde zich voor het einde van de proeftijd schuldig maakt aan een strafbaar feit. De tenuitvoerlegging kan ook worden gelast als veroordeelde gedurende de proeftijd de hierna vermelde bijzondere voorwaarden niet naleeft.




Stelt als bijzondere voorwaarden dat veroordeelde:



- zich meldt op afspraken met de reclassering op het adres [adres] zo vaak en zolang de reclassering dat nodig vindt. De reclassering zal contact met veroordeelde opnemen voor de eerste afspraak;

- actief deelneemt aan de gedragsinterventie cognitieve vaardigheden. Veroordeelde houdt zich aan de afspraken en aanwijzingen van de trainer/begeleider. De trainer zal voorafgaand aan de training de Scil (vragenlijst) afnemen om na te gaan of voor zijn intelligentieniveau de COVA+ is geïndiceerd.


Geeft aan de reclassering de opdracht als bedoeld in artikel 14c zesde lid van het Wetboek van Strafrecht toezicht te houden op de naleving van de voorwaarden en veroordeelde ten behoeve daarvan te begeleiden.



Voorwaarden daarbij zijn dat veroordeelde gedurende de proeftijd:


- ten behoeve van het vaststellen van zijn identiteit medewerking verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de
identificatieplicht ter inzage aanbiedt;
- medewerking verleent aan het reclasseringstoezicht bedoeld in artikel 14c zesde lid van het Wetboek van Strafrecht de medewerking aan huisbezoeken daaronder begrepen.


Tenuitvoerlegging van de opgelegde gevangenisstraf zal volledig plaatsvinden binnen de penitentiaire inrichting tot het moment dat veroordeelde in aanmerking komt voor deelname aan een penitentiair programma als bedoeld in artikel 4 van de Penitentiaire beginselenwet dan wel de regeling van voorwaardelijke invrijheidstelling als bedoeld in artikel 6:2:10 van het Wetboek van Strafvordering aan de orde is.




Ontzegt verdachte ten aanzien van het in zaak B onder feit 2 primair bewezen verklaarde de bevoegdheid motorrijtuigen te besturen voor 6 (zes) maanden.



Beveelt dat deze bijkomende straf niet zal worden ten uitvoer gelegd tenzij later anders wordt gelast.



Stelt daarbij een proeftijd van 2 (twee) jaar vast.



De tenuitvoerlegging kan worden gelast als veroordeelde zich voor het einde van de proeftijd schuldig maakt aan een strafbaar feit.



Verklaart onttrokken aan het verkeer:

1 STK Personenauto (Omschrijving:  PL1300-2022053643-6163837 grijs merk: Volkswagen Golf chassisnr: WVWZZAUZDP069723).



Gelast de tenuitvoerlegging van de bij genoemd vonnis van 14 juli 2020 opgelegde voorwaardelijke straf te weten een taakstraf van 50 (vijftig) uur met bevel dat vervangende hechtenis zal worden toegepast van 25 dagen voor het geval dat veroordeelde de taakstraf niet naar behoren heeft verricht.



Dit vonnis is gewezen door



mr. M.E.M. James-Pater	  		 				                voorzitter
mrs. A.J. Scheijde en D.A. Segbedzi  				 	                   rechters
in tegenwoordigheid van mr. M. van der Post					         griffier



en uitgesproken op de openbare terechtzitting van deze rechtbank van 16 juni 2022.


          [bijlage]
        









          [bijlage]
        













                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              











                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              
















                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              











                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              











                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              











                [bijlage]
              



                [bijlage]
              



                [bijlage]
              



                [bijlage]
              

















                [bijlage]
              



                [bijlage]
              





                [bijlage]
              



                [bijlage]
              
















                [bijlage]
              



                [bijlage]
              



                [bijlage]
              



                [bijlage]
              





                [bijlage]
              



                [bijlage]
              



                [bijlage]
              



                [bijlage]
              







