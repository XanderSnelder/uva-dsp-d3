



afdeling strafrecht
parketnummer: 23-001052-21 
datum uitspraak: 11 november 2021 



TEGENSPRAAK 




Verkort arrest van het gerechtshof Amsterdam gewezen – na terugwijzing door de Hoge Raad der Nederlanden bij arrest van 20 april 2021 met nummer 20/01956 – op het hoger beroep ingesteld tegen het vonnis van de politierechter in de rechtbank Noord-Holland van 9 januari 2019 in de strafzaak onder parketnummer 96-242945-17 tegen





          [verdachte]
        
geboren te [geboorteplaats] op [geboortedag] 1983 
adres: [adres].





Procesgang


De politierechter in de rechtbank Noord-Holland heeft de verdachte vrijgesproken van het tenlastegelegde. 



Het openbaar ministerie heeft tegen voormeld vonnis hoger beroep ingesteld.



Het gerechtshof Amsterdam heeft het bestreden vonnis in hoger beroep bij arrest van 30 juni 2020 bevestigd met dien verstande dat het de gegeven motivering heeft vervangen.



De advocaat-generaal heeft tegen het arrest van het gerechtshof beroep in cassatie ingesteld.



De Hoge Raad der Nederlanden heeft het arrest van het gerechtshof Amsterdam bij arrest van 20 april 2021 vernietigd en de zaak teruggewezen naar het gerechtshof Amsterdam teneinde de zaak opnieuw te berechten en af te doen.





Onderzoek van de zaak


Dit arrest is gewezen overeenkomstig het bepaalde bij artikel 422 tweede lid van het Wetboek van Strafvordering naar aanleiding van het onderzoek ter terechtzitting in eerste aanleg en na terugwijzing naar aanleiding van het onderzoek ter terechtzitting in hoger beroep van 28 oktober 2021. 



Het openbaar ministerie heeft hoger beroep ingesteld tegen voormeld vonnis.



Het hof heeft kennisgenomen van de vordering van de advocaat-generaal en van hetgeen door de verdachte naar voren is gebracht.







Tenlastelegging


Aan de verdachte is tenlastegelegd dat:



hij op of omstreeks 15 oktober 2017 te Wieringerwerf gemeente Hollands Kroon een voertuig te weten een personenauto heeft bestuurd na gebruik van een in artikel 2 van het Besluit alcohol drugs en geneesmiddelen in het verkeer aangewezen stof als bedoeld in artikel 8 eerste lid van de Wegenverkeerswet 1994 te weten Cannabis terwijl ingevolge een onderzoek in de zin van artikel 8 van de WVW94 het gehalte in zijn bloed van de bij die stof vermelde meetbare stof 11 microgram THC per liter bloed bedroeg zijnde hoger dan de in artikel 3 van het genoemd Besluit bij die stof vermelde grenswaarde. 



Voor zover in de tenlastelegging taal- en/of schrijffouten voorkomen zal het hof deze verbeterd lezen. De verdachte wordt daardoor niet in de verdediging geschaad.




Vonnis waarvan beroep


Het vonnis waarvan beroep zal worden vernietigd omdat het hof ten aanzien van de bewijsvraag tot een andere beslissing komt dan de politierechter. 




Bewezenverklaring


Het hof acht wettig en overtuigend bewezen dat de verdachte het tenlastegelegde heeft begaan met dien verstande dat: 



hij op 15 oktober 2017 te Wieringerwerf gemeente Hollands Kroon een voertuig te weten een personenauto heeft bestuurd na gebruik van een in artikel 2 van het Besluit alcohol drugs en geneesmiddelen in het verkeer aangewezen stof als bedoeld in artikel 8 eerste lid van de Wegenverkeerswet 1994 te weten Cannabis terwijl ingevolge een onderzoek in de zin van artikel 8 van de WVW94 het gehalte in zijn bloed van de bij die stof vermelde meetbare stof 11 microgram THC per liter bloed bedroeg zijnde hoger dan de in artikel 3 van het genoemd Besluit bij die stof vermelde grenswaarde. 



Hetgeen meer of anders is tenlastegelegd is niet bewezen. De verdachte moet hiervan worden vrijgesproken.



Het bewezenverklaarde is gegrond op de feiten en omstandigheden die in de bewijsmiddelen zijn vervat zoals deze na het eventueel instellen van beroep in cassatie zullen worden opgenomen in de op te maken aanvulling op dit arrest.





Strafbaarheid van het bewezenverklaarde


Geen omstandigheid is aannemelijk geworden die de strafbaarheid van het bewezenverklaarde uitsluit zodat dit strafbaar is.



Het bewezenverklaarde levert op:

overtreding van artikel 8 vijfde lid van de Wegenverkeerswet 1994.


Strafbaarheid van de verdachte




De verdachte is strafbaar omdat geen omstandigheid aannemelijk is geworden die de strafbaarheid ten aanzien van het bewezenverklaarde uitsluit.




Oplegging van straf


De politierechter heeft de verdachte ten aanzien van het tenlastegelegde vrijgesproken.



De advocaat-generaal heeft gevorderd dat de verdachte voor het tenlastegelegde zal worden veroordeeld tot een geldboete ter hoogte van € 65000 bij gebreke van betaling en verhaal te vervangen door 13 dagen hechtenis alsmede een ontzegging van de rijbevoegdheid voor de duur van 6 maanden waarvan 3 maanden voorwaardelijk met een proeftijd van 2 jaren.

De verdachte heeft het hof ter terechtzitting in hoger beroep verzocht in het kader van de strafmaat rekening te houden met het tijdsverloop sinds het tenlastegelegde en met zijn financiële situatie. Voor zover het hof een geldboete zou opleggen heeft de verdachte verzocht te bepalen dat deze in termijnen kan worden betaald.     



Het hof heeft in hoger beroep de op te leggen straf bepaald op grond van de ernst van het feit en de omstandigheden waaronder dit is begaan en gelet op de persoon alsmede de draagkracht van de verdachte. Daarbij is in het bijzonder het volgende in beschouwing genomen.



De verdachte heeft zich schuldig gemaakt aan het besturen van een personenauto op de openbare weg onder invloed van THC. Het is een feit van algemene bekendheid dat het gebruik van drugs de rijvaardigheid nadelig beïnvloedt. Door aldus te handelen heeft de verdachte de verkeersveiligheid in gevaar gebracht. 



De ernst van het feit rechtvaardigt in beginsel oplegging van een geldboete in combinatie met een voorwaardelijke ontzegging van de rijbevoegdheid. Het hof ziet in het tijdsverloop sinds het bewezenverklaarde het feit dat de verdachte het tenlastegelegde van meet af aan heeft bekend alsmede de omstandigheid dat hij niet eerder voor soortgelijke delicten is veroordeeld evenwel aanleiding om de straf te beperken tot een voorwaardelijke geldboete.



Het hof acht alles afwegende een voorwaardelijke geldboete van na te melden hoogte passend en geboden.





Toepasselijke wettelijke voorschriften


De op te leggen straf is gegrond op de artikelen 14a 14b 14c 23 24 en 24c van het Wetboek van Strafrecht en de artikelen 8 en 176 van de Wegenverkeerswet 1994.










BESLISSING


Het hof:



Vernietigt het vonnis waarvan beroep en doet opnieuw recht.



Verklaart zoals hiervoor overwogen bewezen dat de verdachte het tenlastegelegde heeft begaan.



Verklaart niet bewezen hetgeen de verdachte meer of anders is tenlastegelegd dan hierboven is bewezenverklaard en spreekt de verdachte daarvan vrij.



Verklaart het bewezenverklaarde strafbaar kwalificeert dit als hiervoor vermeld en verklaart de verdachte strafbaar.



Veroordeelt de verdachte tot een geldboete van € 65000 (zeshonderdvijftig euro) bij gebreke van betaling en verhaal te vervangen door 13 (dertien) dagen hechtenis.



Bepaalt dat de geldboete niet ten uitvoer zal worden gelegd tenzij de rechter later anders mocht gelasten omdat verdachte zich voor het einde van een proeftijd van 2 (twee) jaren aan een strafbaar feit heeft schuldig gemaakt.



Dit arrest is gewezen door de meervoudige strafkamer van het gerechtshof Amsterdam waarin zitting hadden mr. S.M.M. Bordenga mr. M.F.J.M. de Werd en mr. M.L.M. van der Voet in tegenwoordigheid van mr. A.S.E. Evelo griffier en is uitgesproken op de openbare terechtzitting van dit gerechtshof van 11 november 2021.



De voorzitter de oudste raadsheer en de griffier zijn buiten staat dit arrest mede te ondertekenen. 


























=========================================================================


          […]
        





