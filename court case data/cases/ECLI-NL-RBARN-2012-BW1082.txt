
RECHTBANK ARNHEM

Sector strafrecht

Militaire Kamer


Parketnummer	: 05/900481-11
Datum zitting	: 22 augustus 2011 en 26 maart 2012
Datum uitspraak	: 6 april 2012


Promis II

TEGENSPRAAK  

In de zaak van

de officier van justitie in het arrondissement Arnhem

tegen


naam		: [verdachte]
geboren op	: [geboortedatum] 1986 te [geboorteplaats]
adres		: [adres]
plaats		: [woonplaats]
rang		: kanonnier der eerste klasse
ingedeeld bij	: [standplaats].



Raadsman: mr. M.P.K. Ruperti advocaat te Amersfoort.
Officier van justitie: J.C. Stikkelman.   



 

1.	De inhoud van de tenlastelegging

Aan verdachte is tenlastegelegd dat:


1. 


hij op een of meer tijdstippen in of omstreeks de periode van 01 oktober 2010 
tot en met 03 juni 2011 te Apeldoorn en/of te Deventer en/of te 't Harde 
gemeente Elburg en/of te Stroe gemeente Barneveld en/of te Heemskerk althans 
in Nederland 
tezamen en in vereniging met een ander of anderen althans alleen meermalen 
althans eenmaal (telkens) opzettelijk heeft vervoerd en/of verkocht en/of 
afgeleverd en/of verstrekt aan C.K. van [betrokkene1] en/of M.P. [betrokkene2] en/of N.S. 
[betrokkene3] en/of G. de [betrokkene4] en/of een of meer andere perso(o)n(en) in elk geval 
(telkens) opzettelijk aanwezig heeft gehad een hoeveelheid van een materiaal 
bevattende cocaïne en/of heroïne en/of een hoeveelheid van een materiaal 
bevattende MDMA en/of MMDA zijnde cocaïne en/of heroïne en/of MDMA en/of MMDA 
(telkens) een middel(len) als bedoeld in de bij de Opiumwet behorende lijst I 
dan wel aangewezen krachtens het vijfde lid van artikel 3a van die wet;



2. 


hij op of omstreeks 02 juni 2011 althans in of omstreeks de periode van 30 
mei 2011 tot en met 2 juni 2011 te Apeldoorn en/of te Stroe en/of te 
Garderen althans in Nederland 
om een feit bedoeld in het vierde of vijfde lid van artikel 10 van de 
Opiumwet te weten het opzettelijk verkopen afleveren verstrekken vervoeren 
en/of binnen het grondgebied van Nederland brengen van ongeveer 100 gram 
cocaïne in elk geval een hoeveelheid van een materiaal bevattende cocaïne 
zijnde cocaïne een middel vermeld op de bij de Opiumwet behorende lijst I 
voor te bereiden en/of te bevorderen een of meer anderen heeft getracht te 
bewegen om dat/die feit(en) te plegen te doen plegen mede te plegen uit te 
lokken en/of om daarbij behulpzaam te zijn en/of om daartoe gelegenheid 
middelen en/of inlichtingen te verschaffen hebbende verdachte voornoemde 
hoeveelheid althans een hoeveelheid van een materiaal bevattende cocaïne op 
of omstreeks 30 mei 2011 bij P.R. [betrokkene5] besteld alsmede die [betrokkene5] een 
geldbedrag groot ongeveer 2600 Euro althans enig geldbedrag ten behoeve van 
die te leveren cocaïne ter beschikking heeft gesteld en/of (vervolgens) M.P. 
[betrokkene2] heeft verzocht naar de plaats van aflevering te weten Kentucky Fried 
Chicken (KFC) te Apeldoorn althans enige plaats van aflevering te gaan 
teneinde die cocaïne van voornoemde [betrokkene5] in ontvangst te nemen;



3. 


hij op of omstreeks 03 juni 2011 te Apeldoorn voorhanden heeft gehad 50 
althans een aantal oefenpatronen (5.56mm) in elk geval munitie in de zin van 
de Wet Wapens en Munitie van categorie II;     



 
4. 


hij op of omstreeks 03 juni 2011 te Apeldoorn een busje pepperspray zijnde 
een voorwerp bestemd voor het treffen van personen met (een) giftige en/of 
verstikkende en/of weerloosmakende en/of traanverwekkende stof(fen) van de 
categorie II onder 6° voorhanden heeft gehad; 



De in deze telastelegging gebruikte termen en uitdrukkingen worden voorzover 
daaraan in de Wet wapens en munitie betekenis is gegeven geacht in dezelfde 
betekenis te zijn gebezigd;



2. 	Het onderzoek ter terechtzitting

De zaak is op laatstelijk 26 maart 2012 ter terechtzitting onderzocht. Daarbij is verdachte verschenen. Verdachte is bijgestaan door mr. M.P.K. Ruperti advocaat te Amersfoort.

De officier van justitie heeft geëist dat verdachte ter zake van het tenlastegelegde zal worden veroordeeld tot een gevangenisstraf voor de duur van 14 maanden waarvan 6 maanden voorwaardelijk dienen te worden opgelegd met een proeftijd van twee jaren onder de bijzondere voorwaarden van meldplicht en behandelverplichting.

Verdachte en zijn raadsman hebben het woord ter verdediging gevoerd.



3.	De beslissing inzake het bewijs 
Voor zover er in de tenlastelegging kennelijke taal- en/of schrijffouten voorkomen zijn die fouten verbeterd. Verdachte is daardoor niet in zijn verdediging geschaad.



Ten  aanzien van het onder 1 tenlastegelegde
Vaststaande feiten
Op grond van de bewijsmiddelen wordt het volgende dat verder ook niet ter discussie staat vastgesteld.


Verdachte heeft in de periode van 1 november 2010 tot en met 3 juni 2011 in Nederland op verschillende momenten aan C.K. van [betrokkene1] (‘Van [betrokkene1]’)  M.P. [betrokkene2] (‘[betrokkene2]’) en N.S. [betrokkene3] (‘[betrokkene3]’) cocaïne verstrekt. In dezelfde periode heeft verdachte aan Van [betrokkene1] MDMA verstrekt en samen met [betrokkene3] maar ook wel eens met een ander MDMA die verdachte had aangeschaft gebruikt . 



Standpunt van de verdediging
De verdediging heeft betwist dat verdachte buiten zijn vriendengroep bestaande uit 
Van [betrokkene1] [betrokkene2] en [betrokkene3] ook aan anderen cocaïne heeft geleverd. Van het verstrekken of de aanwezigheid van heroïne is geen sprake geweest evenmin – zo stelt de raadsman – is sprake geweest van ‘verkoop’. Verder heeft verdachte betwist dat hij aan [betrokkene2] en De [betrokkene4] of aan anderen MDMA heeft geleverd. Voorts heeft de rechtbank uit de verklaring van verdachte ter terechtzitting begrepen dat hij betwist dat hij het ten laste gelegde handelen met een of meer anderen heeft gepleegd. Verdachte betwist ten slotte dat hij vóór 1 november 2010 al drugs voorhanden had of heeft verstrekt.



Standpunt van de officier van justitie 
De officier van justitie acht het tenlastegelegde wettig en overtuigend te bewijzen met uitzondering van – in de eerste plaats – de in de tenlastelegging opgenomen ‘heroïne’. Daarnaast stelt de officier van justitie dat de periode moet worden beperkt van begin november 2011 tot en met 3 juni 2011. Volgens de officier van justitie heeft verdachte voorts cocaïne of MDMA ‘verstrekt’ en dient hij van het ‘vervoeren verkopen en afleveren’ van cocaïne en MDMA te worden vrijgesproken. Ten slotte heeft verdachte het strafbare handelen volgens de officier van justitie niet in vereniging gepleegd. 
Bewezen kan worden dat verdachte cocaïne en MDMA aan C.K. van [betrokkene1] M.P. [betrokkene2] N.S. [betrokkene3] G. de [betrokkene4] en ook aan andere personen heeft verstrekt.



Beoordeling door de militaire kamer 
Partiële vrijspraak
Op basis van het dossier is niet vast te stellen dat verdachte heroïne of MMDA voorhanden heeft gehad of heeft verstrekt aan derden zodat hij van dit deel van de tenlastelegging wordt vrijgesproken.


Voorts is de militaire kamer met de officier van justitie en de verdediging van oordeel dat geen bewijs voorhanden is dat verdachte in de maand oktober 2010 al doende is geweest met de hem tenlastegelegde handelingen. De bewezenverklaarde periode vangt daarmee aan op 1 november 2010.


Feitelijke handelingen: verkopen verstrekken en vervoeren
Zoals onder de feiten is weergegeven bekent verdachte dat hij een aantal personen cocaïne en/of MDMA heeft verstrekt. De raadsman heeft betwist dat sprake is geweest van ‘verkoop’ de militaire kamer oordeel anders. Verdachte heeft zowel ter terechtzitting als bij de Koninklijke Marechaussee  verklaard dat hij aan andere mensen de cocaïne heeft verkocht voor dezelfde prijs als waar hij de cocaïne voor had gekocht namelijk € 26-- per gram. De gestelde omstandigheid dat geen winst is behaald maakt niet dat geen sprake is geweest van verkoop. De militaire kamer is daarnaast van oordeel dat sprake is geweest van ‘vervoeren’ waar verdachte heeft verklaard dat hij de cocaïne inkocht bij [naam] (P.R.) [betrokkene5] (hierna ‘[betrokkene5]’) terwijl [betrokkene5] heeft verklaard dat hij meestal afsprak met verdachte bij een parkeerplaats bij het station in ’t Harde waar verdachte dan met de auto naartoe kwam om de cocaïne op te halen.  



In vereniging
Verdachte betwist dat hij in vereniging heeft gehandeld. Om tot een bewezenverklaring te komen van het bestanddeel ‘tezamen en in vereniging’ is vereist dat tussen mededaders een bewuste en nauwe samenwerking is geweest. Deze bewuste en nauwe samenwerking behoeft niet te zijn gegaan volgens een vooropgezet plan. Wel dient het opzet gericht te zijn geweest op de samenwerking. De militaire kamer is van oordeel dat geen sprake is geweest van een ‘in vereniging’ handelen met medeverdachte [betrokkene5]. Evenwel is uit het dossier wel op te maken dat verdachte heeft samengewerkt met een andere persoon. Deze samenwerking is af te leiden uit verklaringen in het bijzonder uit de verklaring van de betreffende persoon Van [betrokkene1] en uit tapgesprekken. 



Van [betrokkene1] heeft verklaard dat hij samen met verdachte cocaïne inkocht en dat zij deze dan verdeelden onder de vrienden. Verdachte en hijzelf gebruikten het meest en kochten samen in; als de cocaïne dreigde op te raken kocht óf hijzelf óf verdachte weer nieuwe coke in . [betrokkene2] heeft bevestigd dat Van [betrokkene1] en verdachte samen in drugs handelden en dat zij dat om en om deden 
Er bevindt zich in het dossier verder een aantal tapgesprekken. In één van die tapgesprekken bespreken verdachte en Van [betrokkene1] dat zij ‘er weer bijna doorheen’ zijn en dat er ‘weer nieuwe moet komen’. Verdachte zegt tegen Van [betrokkene1] dat hij morgen dan wel weer geld moet hebben. Daarna spreken zij over de ‘openstaande rekeningen’ van ene [naam]. Uit het gesprek maakt de militaire kamer op dat de betaling van die rekeningen loopt via Van [betrokkene1] . Ter terechtzitting heeft verdachte verklaard dat dit gesprek inderdaad ging over schulden van deze ‘[naam]’ maar dat dit verder iets was tussen Van [betrokkene1] en die [naam] .


De militaire kamer is van oordeel dat uit het voorgaande moet worden afgeleid dat verdachte met deze Van [betrokkene1] heeft samengewerkt zij kochten samen cocaïne in zij maakten afspraken over het betalen van die cocaïne en hebben overleg over achterstallige betalingen van één van hun afnemers; de militaire kamer is van oordeel dat deze samenwerking zodanig nauw is dat sprake is geweest van medeplegen als bedoeld in artikel 47 van het Wetboek van Strafrecht. 


Aan anderen
Verdachte heeft ter zitting verklaard dat hij uitsluitend aan [betrokkene3] Van [betrokkene1] en [betrokkene2] drugs heeft verstrekt. Echter verdachte heeft eveneens verklaard dat hij ook drugs verkocht en verstrekte aan mensen die hij minder goed of nauwelijks kende . 
Ook Van [betrokkene1] heeft verklaard dat hij en verdachte cocaïne verkochten “binnen een grote vriendengroep” en daarnaast heeft Van [betrokkene1] verklaard dat hij gebruikte “samen met [betrokkene4] [betrokkene2] en verdachte”  waaruit de militaire kamer opmaakt dat ook de in de tenlastelegging genoemde “De [betrokkene4]’ één van de klanten van verdachte was 
Daarnaast blijkt uit één van de tapgesprekken dat verdachte met [betrokkene5] heeft gesproken en heeft laten weten dat er “betere moet komen omdat de mensen wel moeten blijven komen” . 
Ten slotte heeft ook de vriendin van verdachte ([betrokkene3]) verklaard dat naast cocaïne ook MDMA werd gebruikt en dat dit ook af en toe werd gebruikt met anderen dan de in de tenlastelegging genoemde personen . 


Uit het voorgaande volgt naar het oordeel van de militaire kamer dat verdachte ook cocaïne aan anderen dan de door hem bekende drie personen heeft verstrekt en verkocht.

Ten aanzien van het onder 2 tenlastegelegde

Vaststaande feiten

Op grond van de bewijsmiddelen wordt het volgende dat verder ook niet ter discussie staat vastgesteld.

Verdachte heeft met [betrokkene5] een afspraak gemaakt om op 2  juni 2011 in Apeldoorn bij de KFC cocaïne af te nemen. Hij heeft [betrokkene5] voor die levering een geldbedrag betaald. Toen verdachte niet in staat was om de cocaïne zelf op te halen heeft hij [betrokkene2] gevraagd om de cocaïne op te halen. [betrokkene5] had 100 gram cocaïne bij zich toen hij werd aangehouden .


Standpunt van de verdediging
Door en namens verdachte is betwist dat hij een afspraak met [betrokkene5] had gemaakt om 100 gram cocaïne af te nemen. Verdachte heeft verklaard dat hij weliswaar een afspraak had gemaakt om cocaïne af te nemen maar dat het hier slechts om 50 gram cocaïne ging. Ook zou verdachte de cocaïne niet kopen voor een bedrag van 2600 euro.



Standpunt van de officier van justitie
De officier van justitie heeft betoogd dat het onder 2 tenlastegelegde bewezen kan worden verklaard.



Beoordeling door de militaire kamer 
In een van de tapgesprekken tussen verdachte en [betrokkene5] wordt gesproken over 26 . Verdachte heeft hierover verklaard dat de genoemde 26 in dit telefoongesprek uitgelegd dient te worden als 2600 euro . Daarbij komt dat [betrokkene5] heeft verklaard dat verdachte honderd gram cocaïne wilde afnemen en daar 2600 euro heeft betaald . Ook is bij de aanhouding van [betrokkene5] 100 gram cocaïne bij hem gevonden .


De militaire kamer is gelet op de verklaring van [betrokkene5] het tapgesprek uit wat verdachte ter terechtzitting heeft verklaard en uit de omstandigheid dat bij [betrokkene5] bij de aanhouding 100 gram cocaïne is aangetroffen van oordeel dat voldoende wettig en overtuigend bewijs voorhanden is dat verdachte 100 gram heeft willen afnemen en daar een bedrag van 2600 voor zou betalen. 

Ten aanzien van het onder 3 tenlastegelegde:

Nu verdachte het onder 1 en 2 primair bewezenverklaarde duidelijk en ondubbelzinnig heeft bekend en zijn raadsman geen vrijspraak heeft bepleit is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering. Om die reden wordt volstaan met een opgave van de bewijsmiddelen.


Bewijsmiddelen:
-	de bekennende verklaring van de verdachte afgelegd ter terechtzitting van 
26 maart 2012;
-	proces-verbaal binnentreden en doorzoeken pag. 1037 1040 en 1041;
-	proces-verbaal bevindingen wapen en munitie opgemaakt door J.P. [verbalisant] pag. 3024 en 3025

 



Ten aanzien van het onder 4 tenlastegelegde:

Nu verdachte het onder 1 en 2 primair bewezenverklaarde duidelijk en ondubbelzinnig heeft bekend en zijn raadsman geen vrijspraak heeft bepleit is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering. Om die reden wordt volstaan met een opgave van de bewijsmiddelen.


Bewijsmiddelen:
-	de bekennende verklaring van de verdachte afgelegd ter terechtzitting van 
26 maart 2012;
-	proces-verbaal binnentreden en doorzoeken pag. 1037 en 1041;
-	proces-verbaal bevindingen wapen en munitie opgemaakt door J.P. [verbalisant] pag. 3024 en 3025.


De militaire kamer acht wettig en overtuigend bewezen dat verdachte het tenlastegelegde heeft begaan met dien verstande dat bewezen wordt geacht dat: 
 

1. 

hij in de periode van 1 november 2010 tot en met 03 juni 2011 in Nederland tezamen en in vereniging met een ander meermalen telkens opzettelijk heeft vervoerd en/of verkocht en/of verstrekt aan C.K. van [betrokkene1] en/of M.P. [betrokkene2] en/of N.S. [betrokkene3] en/of G. de [betrokkene4] en/of een of meer andere perso(o)n(en) een hoeveelheid van een materiaal bevattende cocaïne en/of een hoeveelheid van een materiaal bevattende MDMA zijnde cocaïne en MDMA (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


2. 


hij op 02 juni 2011 in Nederland om een feit bedoeld in het vierde of vijfde lid van artikel 10 van de Opiumwet te weten het opzettelijk verkopen afleveren verstrekken vervoeren van ongeveer 100 gram cocaïne zijnde cocaïne een middel vermeld op de bij de Opiumwet behorende lijst I voor te bereiden en/of te bevorderen een ander heeft getracht te bewegen om dat feit te plegen  hebbende verdachte voornoemde hoeveelheid van een materiaal bevattende cocaïne op of omstreeks 30 mei 2011 bij P.R. [betrokkene5] besteld alsmede die [betrokkene5] een geldbedrag groot ongeveer 2600 Euro ten behoeve van die te leveren cocaïne ter beschikking heeft gesteld en/of vervolgens M.P. [betrokkene2] heeft verzocht naar de plaats van aflevering te weten Kentucky Fried 
Chicken (KFC) te Apeldoorn van aflevering te gaan teneinde die cocaïne van voornoemde [betrokkene5] in ontvangst te nemen;


3. 

hij op 03 juni 2011 te Apeldoorn voorhanden heeft gehad 50 althans een aantal oefenpatronen (5.56mm) in de zin van de Wet Wapens en Munitie van categorie II;     

4. 

hij op 03 juni 2011 te Apeldoorn een busje pepperspray zijnde een voorwerp bestemd voor het treffen van personen met (een) giftige en verstikkende en weerloosmakende en traanverwekkende stof van de categorie II onder 6° voorhanden heeft gehad; 

Hetgeen verdachte meer of anders is tenlastegelegd is niet bewe¬zen. Verdach¬te moet daarvan worden vrijgesproken.

De beslissing dat verdachte het bewezenverklaarde heeft begaan is gegrond op de feiten en omstandigheden die in de bewijsmiddelen zijn vervat. Voor zover meer feiten bewezen zijn verklaard worden de bewijsmiddelen alleen gebruikt voor het feit of de feiten waarop deze betrekking hebben.


4a.	De kwalificatie van het bewezenverklaarde

Het bewezenverklaarde levert op:


Ten aanzien van  feit 1:
Het opzettelijk handelen in strijd met het in artikel 2 onder B van de Opiumwet gegeven verbod meermalen gepleegd.



Ten aanzien van de feit 2:
Om een feit als bedoeld in het vierde lid van artikel 10 van de Opiumwet voor te bereiden of te bevorderen een ander gelegenheid en middelen tot het plegen van dat feit trachten te verschaffen. 



Ten aanzien van de feit 3:
Handelen in strijd met artikel 26 eerste lid van de Wet wapens en munitie. 



Ten aanzien van feit 4
Handelen in strijd met artikel 26 eerste lid van de Wet wapens en munitie en het feit begaan met betrekking tot een wapen van categorie II .



4b.	De strafbaarheid van de feiten

De feiten zijn strafbaar.


5.	De strafbaarheid van verdachte

Niet is gebleken van feiten of omstandigheden die de strafbaarheid van verdachte geheel uitsluiten. Verdachte is strafbaar





6.	De motivering van de sanctie(s)


Bij de beslissing over de straf heeft de rechtbank rekening gehouden met:
- 	de aard en de ernst van het bewezenverklaarde en de om¬stan¬dighe¬den waaronder dit is begaan;
- 	de persoon en de persoonlijke omstandigheden van verdachte waarbij onder meer is gelet op:
-	het uittreksel uit het algemeen documentatieregister betreffende verdachte gedateerd 6 juni 2011;
-	een reclasseringsadvies van reclassering Nederland opgemaakt door P.I.M. Wassenburg gedateerd 27 juli 2011 betreffende verdachte. 
De militaire kamer overweegt daarnaast het navolgende.



Verdachte heeft zich schuldig gemaakt aan een tweetal drugsdelicten en aan het tweemal overtreden van de Wet Wapens en Munitie. Verdachte heeft gedurende een aantal maanden meerdere keren drugs verkocht. Sprake is geweest van een behoorlijke duur en intensiteit van handelingen.  Dat de levering op 2 juni 2011 uiteindelijk bij een poging is gebleven is niet aan verdachtes handelen te danken geweest. 
Dit zijn ernstige feiten. Immers het is algemeen bekend dat het gebruik van harddrugs een ernstige bedreiging voor de gezondheid van de gebruikers ervan vormt. Daarnaast zorgen harddrugs maatschappelijk gezien voor veel schade. Ook levert drugshandel aanzienlijke (imago)schade op voor Defensie; zij hanteert niet voor niets een zogenaamd ‘zero-tolerance’ beleid. De militaire kamer rekent verdachte in sterke mate aan dat hij bij zijn handelen slechts oog heeft gehad voor zijn eigen geldelijke gewin en daarbij geen oog gehad voor de schadelijke gevolgen daarvan.

 
Bovendien zijn bij verdachte tijdens een huiszoeking munitie en pepperspray in beslag genomen. Het ongecontroleerde bezit van wapens en munitie levert grote risico’s voor de maatschappelijke veiligheid op zoals veelvuldig blijkt en moet daarom met kracht worden bestreden.


In het voordeel van verdachte heeft de militaire kamer meegewogen dat verdachte blijk heeft gegeven het laakbare van zijn handelen in te zien. Hij zegt voorts inmiddels te zijn gestopt met zijn eigen drugsgebruik. Verdachte is weliswaar ontslagen hetgeen de militaire kamer ziet als een bestraffend element maar zij is het met de officier van justitie eens dat het zero tolerance beleid binnen Defensie aan verdachte bekend moet zijn geweest zodat zijn ontslag een voor hem voorzienbaar gevolg van zijn handelen is dat voor zijn eigen rekening komt. 
Verdachte heeft 82 dagen in voorarrest hechtenis gezeten en is daarna geschorst. Verdachte heeft vervolgens buiten Defensie een andere baan kunnen vinden. Het opleggen van een gevangenisstraf die langer is dan het ondergane voorarrest zou betekenen dat hij ook die baan zou verliezen.


Alles afwegende is de militaire kamer van oordeel dat als straf een onvoorwaardelijke werkstraf van 240 uur en een gevangenisstraf van 8 maanden (240 dagen) waarvan 158 dagen voorwaardelijk passend en geboden is. Dit betekent dat het onvoorwaardelijk deel gelijk is aan het voorarrest en dat verdachte niet behoeft terug te keren naar de gevangenis; Het voorwaardelijke deel van de gevangenisstraf dient als een zogenaamde ‘stok achter de deur’ alsmede om de ernst van de feiten te benadrukken. 


6.a Beslag


Standpunt van de officier van justitie 
De officier van justitie heeft gevorderd dat de navolgende inbeslaggenomen en nog niet teruggegeven goederen genoemd in de aan dit vonnis gehechte beslaglijst dienen te worden onttrokken aan het verkeer;
Nrs. 2 5 7 8 9 1016 21 23 25 26 33 36 en 39.  


Ten aanzien van de overige inbeslaggenomen en nog niet teruggegeven goederen heeft de officier van justitie gevorderd dat deze zullen worden teruggegeven aan de rechthebbende. 


Standpunt van de verdediging
Door en namens de verdediging is betoogd dat zij zich niet verzet tegen het door de officier van justitie gevorderde ter zake het beslag.



Beoordeling door de militaire kamer 
De militaire kamer van oordeel dat de navolgende inbeslaggenomen en nog niet teruggegeven goederen genoemd in de aan dit vonnis gehechte beslaglijst dienen te worden onttrokken aan het verkeer;
Nrs. 2 5 7 8 9 10 21 23 25 26 33 36 en 39 aangezien met betrekking tot en met behulp van deze voorwerpen het onder 1 en/of 2 bewezenverklaarde is begaan en het ongecon¬troleerde bezit daarvan in strijd is met het algemeen belang en de wet. 



Ten aanzien van de overige inbeslaggenomen en nog niet teruggegeven goederen genoemd in de aan dit vonnis gehechte beslaglijst is de militaire kamer van oordeel dat deze moeten worden teruggegeven aan de rechthebbende te weten verdachte: 
Nrs. 1 3 4 6 11 12 13 14 15 16 17 18 19 20 22 24 27 28 29 30 31 32 34 35 37 38 en 40. 



7. 	De toegepaste wettelijke bepalingen

De beslissing is gegrond op de artikelen 10 14a 14b 14c 22c 22d 23 24 24c 27 36b en 36c 57 en 91van het Wetboek van Strafrecht en de artikelen 2 10 10a en 13 van de Opiumwet.
 
8. 	De beslissing

De militaire kamer rechtdoende:

Verklaart bewezen dat verdachte het tenlastegelegde zoals vermeld onder punt 3 heeft begaan.

Verklaart niet bewezen hetgeen verdachte meer of anders is tenlastegelegd dan hierboven bewezen is verklaard en spreekt verdachte daarvan vrij. 

Verstaat dat het aldus bewezenverklaarde oplevert de strafbare feiten zoals vermeld onder punt 4.

Verklaart verdachte hiervoor strafbaar.

Veroordeelt verdachte wegens het bewezenverklaarde tot

Een gevangenisstraf voor de duur van tweehonderveertig (240) dagen.

Bepaalt dat van deze gevangenisstraf 158 (honderdachtenvijftig) dagen niet zullen worden ten uitvoer gelegd ten¬zij de rechter later anders mocht gelasten. 

De tenuitvoerlegging kan worden gelast indien de veroordeelde zich voor het einde van de proeftijd van 2 (twee) jaren heeft schuldig gemaakt aan een strafbaar feit. 

Beveelt overeenkomstig het bepaalde in artikel 27 van het Wetboek van Strafrecht dat de tijd door de veroordeelde in verzekering en voorlopige hechtenis doorgebracht geheel in mindering wordt gebracht 

En tot

het verrichten van een werkstraf gedurende 240 (tweehonderd en veertig) uren.

Bepaalt dat deze werkstraf binnen een jaar na het onherroepelijk worden van dit vonnis moet worden voltooid.

Bepaalt voorts dat de termijn binnen welke de werkstraf moet worden verricht wordt verlengd met de tijd dat de veroordeelde rechtens zijn vrijheid is ontnomen alsmede met de tijd dat hij zich aan zodanige vrijheidsontneming heeft onttrokken. 

Beveelt dat voor het geval de veroordeelde de werkstraf niet naar behoren verricht vervangende hechtenis zal worden toegepast.
 
Stelt deze vervangende hechtenis vast op 120 (honderd en twintig) dagen.

Heft op het geschorste bevel tot voorlopige hechtenis. 


Verklaart ontrokken aan het verkeer van de navolgende inbeslaggenomen en nog niet teruggegeven goederen genoemd in de aan dit vonnis gehechte beslaglijst 
Nrs. 2 5 7 8 9 10 16 21 23 25 26 33 36 en 39.




Beveelt teruggave aan de rechthebbende te weten verdachte van de navolgende inbeslaggenomen en nog niet teruggegeven goederen genoemd in de aan dit vonnis gehechte beslaglijst
Nrs. 1 3 4 6 11 12 13 14 15 16 17 18 19 20 22 24 27 28 29 30 31 32 34 35 37 38 en 40. 

 

Aldus gewezen door:
mr. T.P.E.E. van Groeningen 						als voorzitter
mr. E. de Boer 								rechter
kolonel mr. J. Wiersma 							militair lid
in tegenwoordigheid van mr. G. Croes	 				griffier.


en uitgesproken ter openbare terechtzitting van deze rechtbank op 6 april 2012.
