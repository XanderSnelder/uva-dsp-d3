

Rechtbank DEN HAAG


Strafrecht



Meervoudige kamer



Parketnummer: 09/008950-22



Datum uitspraak: 19 april 2022



Tegenspraak



De rechtbank Den Haag heeft op de grondslag van de tenlastelegging en naar aanleiding van het onderzoek op de terechtzitting het navolgende vonnis gewezen in de zaak van de officier van justitie tegen de verdachte:






          [verdachte]
        
	geboren op [geboortedatum 1] te [geboorteplaats] 
op dit moment gedetineerd in de penitentiaire inrichting Alphen aan den Rijn locatie Eikenlaan.






1Het onderzoek ter terechtzitting
Het onderzoek is gehouden op de terechtzitting van 5 april 2022. 


De rechtbank heeft kennisgenomen van de vordering van de officier van justitie mr. M. van Empelen en van hetgeen door de verdachte en zijn raadsman mr. M.G. Cantarella naar voren is gebracht.





2De tenlastelegging
Aan de verdachte is ten laste gelegd dat:


1
hij op of omstreeks 11 januari 2022 te 's-Gravenhage tezamen en in vereniging met een of meer anderen althans alleen opzettelijk heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval opzettelijk aanwezig heeft gehad ongeveer 10838 in elk geval een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2
hij op of omstreeks 11 januari 2022 te ’s-Gravenhage tezamen en in vereniging met een of meer anderen althans alleen om een feit bedoeld in het vierde of vijfde lid van artikel 10 van de Opiumwet te weten

- het opzettelijk bereiden bewerken verwerken verkopen afleveren verstrekken en/of vervoeren en/of het opzettelijk vervaardigen van cocaïne in elk geval een hoeveelheid van een materiaal bevattende cocaïne zijnde een middel als bedoeld in de bij de Opiumwet behorende lijst I dan wel aangewezen krachtens artikel 3a vijfde lid van de Opiumwet voor te bereiden en of te bevorderen
- jerrycans met aceton en/of
- weegschalen en/of
- teiltjes en/of emmers en/o
- diverse keukengerei en/of
- bigshoppers en/of
- een drugspers en/of
- drugsstempels en/of stickers en/of
- sealapparaten en/of
- gootsteenontstopper en/of
- spiritus en/of
- handschoenen en/of
- een mal en/of
- gasmaskers en/of
- 138 kilo procaïne (versnijdingsmiddel) en/of
- een Renault Clio met kenteken [kenteken 1] ;
voorhanden heeft gehad waarvan hij verdachte wist of ernstige redenen had te vermoeden dat/die bestemd was/waren tot het plegen van die feiten;


3
hij op of omstreeks 11 januari 2022 te 's-Gravenhage tezamen en in vereniging met een of meer anderen althans alleen opzettelijk aanwezig heeft gehad ongeveer 1680 gram en/of 123 kilo in elk geval een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.





3De bewijsbeslissing


3.1.
Het standpunt van de officier van justitie


De officier van justitie heeft gerekwireerd tot bewezenverklaring van alle ten laste gelegde feiten. 




3.2.
Het standpunt van de verdediging


De raadsman heeft namens de verdachte vrijspraak van alle ten laste gelegde feiten bepleit met uitzondering van de aangetroffen 2138 gram cocaïne uit feit 3. 




3.3.
Gebruikte bewijsmiddelen


De rechtbank heeft in de bijlage opgenomen de wettige bewijsmiddelen met de voor de bewezenverklaring redengevende feiten en omstandigheden. 




3.4.
Bewijsoverwegingen


Uit de bewijsmiddelen volgt dat in een verborgen ruimte van een Citroen waar medeverdachte [medeverdachte 1] de bestuurder van was ruim een kilo cocaïne is aangetroffen (feit 1). In de woning van de verdachte zijn een groot aantal goederen en stoffen aangetroffen die geschikt zijn voor het bewerken verwerken verstrekken en vervoeren van cocaïne (feit 2). Ook is in de woning van de verdachte cocaïne aangetroffen (feit 3). Daarnaast is in de woning van de verdachte een sleutel van een Renault Clio aangetroffen. Deze auto stond geparkeerd in een afgesloten parkeerruimte behorende bij de woning van de verdachte. In deze Renault Clio is ook cocaïne aangetroffen (feit 3).




Wetenschap en beschikkingsmacht




De vraag die de rechtbank met betrekking tot zowel feit 2 (voorbereidingshandelingen) als feit 3 (aanwezig hebben cocaïne) moet beantwoorden is of de verdachte wetenschap had van de aanwezigheid van en beschikkingsmacht had over de hiervoor genoemde goederen en de cocaïne. 




Ten aanzien van de goederen stoffen en cocaïne die in de woning zijn aangetroffen 

De rechtbank stelt vast dat de verdachte ingeschreven staat op het adres aan de [adres] te Den Haag. De verdachte heeft verklaard dat hij ook daadwerkelijk verbleef in de woning op dit adres samen met zijn partner [naam 1] . Uit de bewijsmiddelen volgt dat drugsgerelateerde goederen en stoffen en cocaïne in verschillende ruimtes in de woning zijn aangetroffen onder andere in de berging met toegang vanuit de woonkamer (waarvan de deur openstond toen de politie de woning ging schouwen) en de twee slaapkamers en in externe berging behorend bij de woning. De rechtbank gaat ervan uit dat de gebruikers van een woning wetenschap hebben van de in die woning aanwezige goederen en dat deze goederen zich in hun machtssfeer bevinden. Er zijn geen omstandigheden aannemelijk geworden waaruit voortvloeit dat dit anders is. De bewijsmiddelen bieden ook concrete aanknopingspunten dat de verdachte van de aanwezigheid van de goederen in de externe berging op de hoogte was. Het DNA van de verdachte is namelijk aangetroffen op een wokpan die samen met andere drugsgerelateerde goederen in die externe berging lag. In deze wokpan zijn restanten van cocaïne aangetroffen. Gelet op de grote hoeveelheid aangetroffen drugsgerelateerde goederen zoals onder meer aceton en versnijdingsmiddelen en de cocaïne gaat de rechtbank ervan uit dat deze bestemd waren voor de handel in verdovende middelen. 



De verklaring van de verdachte ter zitting dat hij de goederen in de woning en de externe berging heeft bewaard voor een ander en daarvoor als tegenprestatie 200 gram cocaïne had gekregen is naar het oordeel van de rechtbank niet aannemelijk geworden en doet bovendien niet af aan de vaststelling dat hij wist van die goederen in zijn woning en daarover de beschikkingsmacht had.




Ten aanzien van de cocaïne die in de Renault Clio is aangetroffen 

De rechtbank stelt vast dat de sleutel van de Renault Clio in de woning van de verdachte is aangetroffen. Deze auto stond geparkeerd in een afgesloten parkeerruimte behorende bij zijn woning. In deze auto zijn in de achterbak en in een verborgen ruimte pakketten met cocaïne aangetroffen. 



De verklaring dat de verdachte niet wist dat in de auto cocaïne lag acht de rechtbank niet aannemelijk. Uit de bewijsmiddelen volgt namelijk dat op de randen van de verborgen ruimte waarin een deel van de cocaïne in de Renault Clio is aangetroffen het DNA van de verdachte is aangetroffen. Dat dit DNA hier op een andere manier terecht is gekomen dan door aanraking door de verdachte is wel gesteld maar niet aannemelijk geworden. Bovendien is een blok cocaïne dat is aangetroffen in de Renault Clio voorzien van het logo 0830. Een logoplaat met de opdruk 0830 met dezelfde afmetingen is in de woning van de verdachte aangetroffen. 




Tussenconclusie

Naar het oordeel van de rechtbank volgt uit het voorgaande dat de verdachte wetenschap had van en de beschikkingsmacht had over de drugsgerelateerde goederen en stoffen in de woning (en de externe berging) en de in de woning en in de Renault Clio aangetroffen cocaïne. 



De rechtbank acht dan ook wettig en overtuigend bewezen dat de verdachte door de in de woning aangetroffen drugsgerelateerde goederen en stoffen voorhanden te hebben zich schuldig heeft gemaakt aan voorbereidingshandelingen ten behoeve van het opzettelijk bewerken verwerken verkopen afleveren verstrekken en vervoeren van cocaïne. Verder acht de rechtbank wettig en overtuigend bewezen dat verdachte de cocaïne in de woning en in de Renault Clio opzettelijk aanwezig heeft gehad. 




Medeplegen 


Ten aanzien van feit 1

De rechtbank acht wettig en overtuigend bewezen dat de verdachte feit 1 in vereniging heeft gepleegd. Uit de bewijsmiddelen volgt dat medeverdachte [medeverdachte 2] vanuit de woning van de verdachte aan medeverdachte [medeverdachte 1] een pakketje cocaïne heeft verstrekt in opdracht van de verdachte. [medeverdachte 1] heeft namelijk verklaard dat zijn opdrachtgever ‘ [verdachte] ’ werd genoemd en dat diens schoonmoeder (de rechtbank begrijpt: medeverdachte [medeverdachte 2] ) de deur voor hem heeft opengedaan nadat hij van zijn opdrachtgever had gehoord om bij [adres]  dat is het huisnummer van de verdachte te ‘kloppen’. De rechtbank is gelet op het voorgaande van oordeel dat dit een nauwe en bewuste samenwerking oplevert tussen de drie medeverdachten.




Ten aanzien van de feiten 2 en 3

De rechtbank acht wettig en overtuigend bewezen dat de verdachte de feiten 2 en 3 in vereniging heeft gepleegd. Uit de bewijsmiddelen volgt dat drugsgerelateerde goederen en stoffen en cocaïne in de woning van de verdachte zijn aangetroffen. De verdachte woonde hier samen met zijn partner ( [naam 1] ). Daarnaast verbleef de schoonmoeder van de verdachte (medeverdachte [medeverdachte 2] ) al (ruim) twee weken in de woning op het moment dat de drugsgerelateerde goederen en de cocaïne zijn aangetroffen. Gelet op de grote hoeveelheid aangetroffen goederen en cocaïne de vele plekken in de woning waar dit is aangetroffen en het DNA dat is aangetroffen op drugsgerelateerde goederen van zowel de partner van de verdachte als van de verdachte zelf acht de rechtbank een nauwe en bewuste samenwerking tussen de verdachte zijn partner en de medeverdachte [medeverdachte 2] bewezen inzake de voorbereidingshandelingen en het opzettelijk aanwezig hebben van een hoeveelheid cocaïne in de woning. 



Tot slot is in de Renault Clio drugs aangetroffen. Deze auto staat op naam van [naam 2] . De autosleutel lag in de woning van de verdachte en de auto stond op een afgesloten parkeerplek behorende bij de woning van de verdachte. Op de randen van de verborgen ruimte waar de cocaïne is aangetroffen is DNA aangetroffen van de verdachte en van [naam 2] . De rechtbank acht een nauwe en bewuste samenwerking tussen de verdachte en [naam 2] bewezen inzake het opzettelijk aanwezig hebben van de hoeveelheid cocaïne in de auto. 




3.5.
De bewezenverklaring


De rechtbank verklaart ten laste van de verdachte bewezen dat: 






1
hij op 11 januari 2022 te 's-Gravenhage tezamen en in vereniging met anderen opzettelijk heeft verstrekt en opzettelijk aanwezig heeft gehad 10838 gram cocaïne een middel als bedoeld in de bij de Opiumwet behorende lijst I;



2
hij op 11 januari 2022 te ’s-Gravenhage tezamen en in vereniging met anderen om een feit bedoeld in het vierde lid van artikel 10 van de Opiumwet te weten

- het opzettelijk bewerken verwerken verkopen afleveren verstrekken en vervoeren van cocaïne zijnde een middel als bedoeld in de bij de Opiumwet behorende lijst I voor te bereiden en of te bevorderen
- jerrycans met aceton en
- weegschalen en
- teiltjes en emmers en
- diverse keukengerei en
- een drugspers en
- drugsstempels en stickers en
- sealapparaten en
- gootsteenontstopper en
- spiritus en
- handschoenen en
- een mal en
- gasmaskers en
- 138 kilo procaïne (versnijdingsmiddel) en
- een Renault Clio met kenteken [kenteken 1] ;
voorhanden heeft gehad waarvan hij verdachte wist of ernstige redenen had te vermoeden dat die bestemd waren tot het plegen van die feiten;


3
hij op 11 januari 2022 te 's-Gravenhage tezamen en in vereniging met anderen opzettelijk aanwezig heeft gehad 1680 gram en 123 kilo cocaïne een middel als bedoeld in de bij de Opiumwet behorende lijst I.



Voor zover in de tenlastelegging type- en taalfouten voorkomen zijn deze in de bewezenverklaring verbeterd en gecursiveerd weergegeven zonder dat de verdachte daardoor in de verdediging is geschaad. 






4De strafbaarheid van het bewezen verklaarde
Het bewezen verklaarde is volgens de wet strafbaar omdat er geen feiten of omstandigheden aannemelijk zijn geworden die de strafbaarheid van de feiten uitsluiten. 




5De strafbaarheid van de verdachte
De verdachte is eveneens strafbaar omdat er geen feiten of omstandigheden aannemelijk zijn geworden die zijn strafbaarheid uitsluiten.




6De strafoplegging


6.1.
De vordering van de officier van justitie


De officier van justitie heeft gevorderd dat de verdachte wordt veroordeeld tot een gevangenisstraf voor de duur van 40 maanden met aftrek van de tijd in voorarrest doorgebracht.




6.2.
Het standpunt van de verdediging


De raadsman heeft verzocht om in het geval van een bewezenverklaring te volstaan met een onvoorwaardelijke gevangenisstraf gelijk aan het voorarrest met daarnaast eventueel een voorwaardelijke gevangenisstraf of een taakstraf. 




6.3.
Het oordeel van de rechtbank


Na te melden straf is in overeenstemming met de ernst van de gepleegde feit de omstandigheden waaronder deze zijn begaan en gegrond op de persoon en de persoonlijke omstandigheden van de verdachte zoals daarvan tijdens het onderzoek op de terechtzitting is gebleken. De rechtbank neemt hierbij in het bijzonder het volgende in aanmerking.



De verdachte heeft zich schuldig gemaakt aan het aanwezig hebben van in totaal ruim 15 kilogram cocaïne het verstrekken van ruim 1 kilogram cocaïne en het voorhanden hebben van goederen en stoffen die bestemd waren voor het bewerken verwerken verstrekken en vervoeren van cocaïne. De verdachte houdt zich dus bezig met cocaïnehandel. Cocaïne is zeer schadelijk voor de volksgezondheid en zorgt voor drugsverslavingen met alle gevolgen van dien. De harddrugshandel gaat bovendien gepaard met zeer gewelddadige criminaliteit die de maatschappij ontwricht en regelmatig tot ernstige incidenten leidt. Bovendien werd de cocaïne bewaard in de woning van de verdachte waar ook zijn kind verbleef. De rechtbank rekent dit alles de verdachte aan. 



De verdachte heeft kennelijk alleen gedacht aan zijn financiële gewin en zich totaal niet bekommerd om de schadelijk gevolgen van zijn handelen voor anderen. 



De rechtbank heeft kennisgenomen van het strafblad van de verdachte van 18 maart 2022. Hieruit volgt dat de verdachte niet eerder voor soortgelijke strafbare feiten is veroordeeld. 



De rechtbank heeft bij de bepaling van de strafmodaliteit en strafmaat aansluiting gezocht bij de landelijke oriëntatiepunten voor straftoemeting. Daarin is als uitgangspunt vermeld voor het aanwezig hebben van 15 kilogram harddrugs een gevangenisstraf voor de duur van 30 maanden. Daarnaast is in deze zaak ook nog sprake van andere drugsgerelateerde strafbare feiten te weten het verstrekken van een kilogram cocaïne en het voorhanden hebben van goederen en stoffen die bestemd waren voor het bewerken verwerken verstrekken en vervoeren van cocaïne. De rechtbank is van oordeel dat niet kan worden volstaan met een lichtere of andere sanctie dan een straf die onvoorwaardelijke vrijheidsbeneming van na te melden duur met zich brengt. 



De rechtbank zal conform de eis van de officier van justitie een onvoorwaardelijke gevangenisstraf voor de duur van 40 maanden opleggen met aftrek van de tijd in voorarrest doorgebracht. Voor oplegging van een voorwaardelijk strafdeel ziet de rechtbank geen aanleiding.



Tenuitvoerlegging van de op te leggen gevangenisstraf zal volledig plaatsvinden binnen de penitentiaire inrichting tot het moment dat aan de verdachte voorwaardelijke invrijheidstelling wordt verleend als bedoeld in artikel 6:2:10 van het Wetboek van Strafvordering.






7De inbeslaggenomen voorwerpen


7.1.
De vordering van de officier van justitie


De officier van justitie heeft gevorderd dat het op de lijst van inbeslaggenomen voorwerpen (hierna: beslaglijst) onder 1 (personenauto Renault Clio) genummerde voorwerp zal worden verbeurdverklaard.




7.2.
Het standpunt van de verdediging


De raadsman heeft geen standpunt ingenomen met betrekking tot het beslag omdat de inbeslaggenomen auto niet op naam van de verdachte staat.




7.3.
Het oordeel van de rechtbank


De rechtbank zal het op de beslaglijst onder 1 genummerde voorwerp onttrekken aan het verkeer. Dit voorwerp is voor onttrekking aan het verkeer vatbaar aangezien 
met behulp van dit voorwerp het onder 3 bewezen verklaarde feit is begaan en met behulp van dit voorwerp de opsporing van het onder 3 bewezen verklaarde feit is belemmerd en dit voorwerp van zodanige aard is dat het ongecontroleerde bezit daarvan in strijd is met de wet of met het algemeen belang gelet op de in de auto aanwezige verborgen ruimte.






8De toepasselijke wetsartikelen
De op te leggen straf is gegrond op de artikelen:


36b 36c 47 en 55 van het Wetboek van Strafrecht;


2 10 en 10a van de Opiumwet en de daarbij behorende lijst I.




Deze voorschriften zijn toegepast zoals zij ten tijde van het bewezen verklaarde rechtens golden dan wel ten tijde van deze uitspraak rechtens gelden. 





9De beslissing


De rechtbank:



verklaart wettig en overtuigend bewezen dat de verdachte de onder 1 2 en 3 ten laste gelegde feiten heeft begaan zoals hierboven onder 3.5 bewezen is verklaard en dat het bewezen verklaarde uitmaakt: 




ten aanzien van feit 1:

eendaadse samenloop van:

medeplegen van opzettelijk handelen in strijd met een in artikel 2 onder B van de Opiumwet gegeven verbod;

en

medeplegen van opzettelijk handelen in strijd met een in artikel 2 onder C van de Opiumwet gegeven verbod;





ten aanzien van feit 2: 
medeplegen om een feit bedoeld in het vierde lid van artikel 10 van de Opiumwet voor te bereiden of te bevorderen voorwerpen/vervoermiddel/stoffen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit;





ten aanzien van feit 3: 
medeplegen van opzettelijk handelen in strijd met het in artikel 2 onder C van de Opiumwet gegeven verbod;




verklaart het bewezen verklaarde en de verdachte daarvoor strafbaar;



verklaart niet bewezen hetgeen aan de verdachte meer of anders is tenlastegelegd dan hierboven is bewezen verklaard en spreekt de verdachte daarvan vrij;



veroordeelt de verdachte tot:



	een gevangenisstraf voor de duur van 40 (VEERTIG) MAANDEN;



bepaalt dat de tijd door de veroordeelde vóór de tenuitvoerlegging van deze uitspraak in verzekering en voorlopige hechtenis doorgebracht bij de tenuitvoerlegging van de hem opgelegde gevangenisstraf geheel in mindering zal worden gebracht voor zover die tijd niet reeds op een andere straf in mindering is gebracht;




het inbeslaggenomen goed;

verklaart onttrokken aan het verkeer het op de beslaglijst onder 1 genummerde voorwerp te weten: een personenauto met kenteken [kenteken 1] (Renault Clio bouwjaar 2007).







Dit vonnis is gewezen door
mr. M.P.M. Loos						voorzitter
mr. A.M. Gruschke						rechter
mr. H.H.J. Zevenhuijzen					rechter
in tegenwoordigheid van mr. L.M. Otter			griffier
en uitgesproken ter openbare terechtzitting van deze rechtbank van 19 april 2022.







Bijlage




De bewijsmiddelen 



Wanneer hierna wordt verwezen naar een proces-verbaal wordt - tenzij anders vermeld - bedoeld een ambtsedig proces-verbaal opgemaakt in de wettelijke vorm door (een) daartoe bevoegde opsporingsambtena(a)r(en). Waar wordt verwezen naar dossierpagina’s betreft dit de pagina’s van processen-verbaal opgemaakt in het onderzoek XATU van de politie eenheid Den Haag DHRAA21040 (doorgenummerd p. 1 t/m 648).
Wanneer hierna wordt verwezen naar een proces-verbaal wordt - tenzij anders vermeld - bedoeld een ambtsedig proces-verbaal opgemaakt in de wettelijke vorm door (een) daartoe bevoegde opsporingsambtena(a)r(en). Wanneer hierna wordt verwezen naar dossierpagina’s betreft dit de pagina’s van het proces-verbaal met het nummer PL1500-2022010526 (einddossier) van de Landelijke Eenheid dienst infrastructuur geografische afdeling Zuid-West Nederland team 1e lijns opsporing Zuid-West met bijlagen (doorgenummerd pagina 1 t/m 455 hierna: einddossier) en een forensisch dossier met het nummer PL1500-2022010526 van de eenheid Den Haag dienst regionale recherche afdeling specialistische ondersteuning team forensische opsporing met bijlagen (pagina 1 t/m 129 hierna: forensisch dossier). 




Ten aanzien van feit 1: 



1. Het proces-verbaal van bevindingen opgemaakt op 11 januari 2022 voor zover inhoudende (p. 14 einddossier):

Op 11 januari 2022 in Den Haag toonde de bestuurder mij verbalisant [naam 3]  desgevraagd een Spaans rijbewijs en Spaanse identiteitskaart. Ik zag dat de bestuurder betrof [medeverdachte 1] . Toen heb ik verbalisant [naam 4]  ter inbeslagname een onderzoek ingesteld in de Citroen C5. Ik zag dat er een klein vak in de rugleuning van de linkerzijde van de achterbank zat. Ik zag dat er een pakket in de ruimte zat welke ik ambtshalve herken als zijnde verpakte harddrugs.
Bij bevraging in de politiesystemen zag ik dat op het perceel [adres] ingeschreven stond: [verdachte] ( [verdachte] ) geboren [geboortedatum 1] (38) te [geboorteplaats] .


2. Het proces-verbaal van bevindingen opgemaakt op 14 januari 2022 voor zover inhoudende (p. 90 einddossier): 

Ik verbalisant heb een inbeslaggenomen partij onderzocht. Ik zag één rechthoekige pakket. Het pakket bestond uit een laag transparante tape met daaronder een sealbag. In de sealbag zat een blok bestaande uit wit gecomprimeerde poeder met een opdruk van de letters 'SBK' en met een totaal bruto opgegeven gewicht van 1020 gram met een netto vastgesteld gewicht van 9850 gram. Hier heb ik een nader te onderzoeken monster van gemaakt en voorzien van SIN: AAOT6686NL.
Ik zag één pakket bestaande uit een laag transparante tape met daaronder een sealbag. In de sealbag zat wit poeder en brokken met een totaal bruto opgegeven gewicht van 1222 gram netto vastgesteld gewicht van 988 gram. Hier heb ik een nader te onderzoeken monster van gemaakt en voorzien van SIN: AAOT6687NL.


3. Het proces-verbaal van verhoor verdachte [medeverdachte 1] op 14 januari 2022 opgemaakt en ondertekend door de rechter-commissaris belast met de behandeling van strafzaken in deze rechtbank en de griffier voor zover inhoudende (p. 103-104 einddossier):

U houdt mij voor waarvan ik word verdacht te weten onder meer het opzettelijk vervoeren en/of in elk geval het opzettelijk aanwezig hebben van 11422 gram van een materiaal bevattende cocaïne op 11 januari 2022 in Den Haag. U vraagt mij of ik toen cocaïne heb vervoerd. Ja in de auto ja. Ik had het opgehaald.
U vraag mij of ik bij de woning aan de [adres] in Den Haag ben geweest. Ja meneer.
U zegt dat in mijn telefoon een Whatsappgesprek staat dat gaat over aankloppen bij [adres] en u vraagt mij met wie dat Whatsappgesprek was. Met de persoon die mij belde om dat te gaan ophalen. U vraagt of die persoon een Whatsappbericht heeft gestuurd dat zijn schoonmoeder in de woning was. Ja meneer. U vraagt of ik een mevrouw in die woning heb gezien of bij die woning heb gezien. Ja dat was de persoon die de deur voor mij opendeed.
U zegt mij dat ik net verklaar de cocaïne te hebben opgehaald en u vraagt mij van wie ik dat heb gekregen. Het zat in een tas/tasje. Die mevrouw wees aan waar het lag.
Ik wil nog zeggen dat de auto niet mijn eigendom is maar alleen op papier op mijn naam staat. In werkelijkheid is die auto van de persoon die mij belde. Hij wordt [verdachte] genoemd.


4. Het proces-verbaal van verhoor verdachte [medeverdachte 2]  op 14 januari 2022 opgemaakt en ondertekend door de rechter-commissaris belast met de behandeling van strafzaken in deze rechtbank en de griffier voor zover inhoudende:

U vraagt mij of meneer [verdachte] mijn schoonzoon is. Ja.
U vraagt mij of ik op 11 januari 2022 voor iemand de deur heb opengemaakt van de woning aan de [adres] in Den Haag. [verdachte] belde mij van zijn werk en zei: “overhandig eventjes iets aan een meneer die naar je toekomt”. U vraagt of ik met [verdachte] mijn schoonzoon bedoel. Ja. Ik heb die tas aan die persoon overhandigd. 
U vraagt mij hoelang ik al in die woning aan de [adres] verbleef. Ik was daar sinds 27 december.


5. Het proces-verbaal van bevindingen opgemaakt op 13 januari 2022 voor zover inhoudende (p. 56 einddossier):

Op 13 januari 2022 stelde ik verbalisant een onderzoek in naar de telefoon van de verdachte/ beslagene [medeverdachte 1] . Ik zag dat deze telefoon zowel geschreven whatsapp-gesprekken alsmede spraakberichten had ontvangen en verstuurd naar het volgende telefoonnummer: + [telefoonnummer] . Ik zag dat dit telefoonnummer stond opgeslagen onder de naam [verdachte] . 

Dikgedrukt = verzonden door [medeverdachte 1] naar + [telefoonnummer]

Dun gedrukt = ontvangen van + [telefoonnummer]
10 januari 2022:
22:30 uur: Alles is afgestemd.

22:31 uur: OK morgen moet ik naar de eigenaren van de auto. Bij de vrienden.

22:31 uur spraakbericht: Jij bent degene die de route kent van Spanje naar het noorden. Ik moet om vijf uur weg en als die er om vijf uur niet is dan ben ik het kwijt. Want het gaat op en af het komt en het gaat. Het moet uit Frankrijk komen en donderdag is het in Oostenrijk.

22:32 uur: Goed dan. Morgen dan hoor ik wat er gedaan moet worden.

11 januari 2022:

07:51 uur spraakbericht: Vriend/ broer goedemorgen. We zijn aan het rijden. Er is wel wat oponthoud. Maar we zijn in de buurt.


07:59 uur spraakbericht: Vriend/broer. Tussen half 10 en 10 uur zet/leg ik het daar neer in verband met de vertraging.

07:59 uur : Okkkk.
08:32 uur spraakbericht : Hoe is het ermee. Ik het daar de tas achtergelaten. Ik heb 100 euro achtergelaten voor de benzine. Maar ik heb niet meer snapje voor reiskosten. Schoonmoeder gaat het geven want zus moet gaan werken.

08:36 uur spraakbericht: Vriend/broer. Hoe moet ik het nu doen om terug te gaan naar [naam 5] (fonetisch vertaling onbekend). Hoe moet je dit doen.

08:40 uur spraakbericht: U gaat 25 duizend euro betalen en dan gaan ze mijn geld teruggeven en dan gaan we benzine tanken. Dan gaan we.

08:41 uur spraakbericht: OK in orde. Ik wist niet dat je dat zou krijgen. Sorry.

08:42 uur spraakbericht: Jij moet 25 krijgen snapje. Dat is voor benzine en daar kan je ook andere dingen voor doen. Kan je wel voorstellen.

09:39 uur spraakbericht: Ik ben in de buurt van het vliegveld en het is druk met verkeer hier.

09:48 uur spraakbericht: Als je aankomt dan parkeer je de auto buiten. Dan ga je naar boven want want de mevrouw mijn schoonmoeder die is daar. Dan bel je aan. Dan waarschuwt ze mij want dan ga je naar haar toe.

09:56 uur spraakbericht: Maak je geen zorgen. Ik bel je wel en jij waarschuwt dan en dan ga ik naar boven.

09:57 uur: Okkk.
10:38 uur: Ok ik sta op de plek.
10:46 uur: [adres] kloppen.
10:46 uur: Ok

10:55 uur spraakbericht: [verdachte] zodra je me kunt bellen bel me want ik wil je iets vragen.



6. Het proces-verbaal van bevindingen opgemaakt op 9 februari 2022 voor zover inhoudende (p. 215 einddossier):

Op 2 februari 2022 heb ik verbalisant in een onderzoeksruimte van het ketenbeslaghuis te Den Haag de op 11 en 12 januari 2022 in perceel 

        [adres] te Den Haag drugs gerelateerde goederen (indicatief) onderzocht en/of bemonsterd. Een witte kunststof logo plaat met logo SBK afm 23x13x2 cm. In dit onderzoek werd in een Duits voertuig merk Citroen voorzien van het kenteken [kenteken 2]  onder meer een blok cocaïne in beslaggenomen. Het logo van de drukplaat en de indruk op de blok cocaïne zijn gelijkend.


7. Een geschrift te weten een rapport NFiDent van het Nederlands Forensisch Instituut opgemaakt op 14 januari 2022 voor zover inhoudende (p. 93 einddossier):

Kenmerk: AAOT6686NL
Omschrijving FO: poeder wit uit 985 gram
Conclusie: bevat cocaïne


8. Een geschrift te weten een rapport NFiDent van het Nederlands Forensisch Instituut opgemaakt op 14 januari 2022 voor zover inhoudende (p. 94 einddossier):

Kenmerk: AAOT6687NL
Omschrijving FO: poeder en brokjes wit uit 988 gram
Conclusie: bevat cocaïne




Ten aanzien van de feiten 2 en 3: 



1. Het proces-verbaal van verhoor van verdachte [verdachte]  opgemaakt op 11 januari 2022 voor zover inhoudende (p. 313 einddossier):

V: Wat is je huidige adres?
A: [adres] Den Haag
V: Met wie woon je daar?
A: Met mijn verloofde/vriendin


2. Het proces-verbaal van bevindingen opgemaakt op 12 januari 2022 voor zover inhoudende (p. 37 einddossier):Tijdens het schouwen van de woning [adres] in Den Haag zagen wij verbalisanten in de woonkamer in een geopende bergruimte de volgende drugsgerelateerde goederen liggen waaronder:- meerdere jerrycan met Aceton- meerdere grote en kleine weegschalen- handschoenen- meerdere plastic teiltjes- meerdere bigshoppers

3. Het proces-verbaal van bevindingen opgemaakt op 11 januari 2022 voor zover inhoudende (p. 39 einddossier):

Wij verbalisanten hebben een huiszoeking op het adres [adres] te Den Haag gedaan. 
Onder slaapkamer 9 zijn de volgende goederen aangetroffen:

- wit/zwarte bigshopper met daarin meerdere boterhamzakjes met witte substantie. 
- Op de kast stond een handtasje. In deze tas trof verbalisant [naam 11] een paspoort aan op naam van: [naam 14] geboren op [geboortedatum 2] . 

4. Het proces-verbaal van bevindingen opgemaakt op 13 januari 2022 voor zover inhoudende (p. 59 einddossier):

Op 13 januari 2022 kreeg ik verbalisant [naam 6] het verzoek alle in beslaggenomen goederen welke in de woning [adres] ‘s-Gravenhage werden aangetroffen tijdens de doorzoeking te beschrijven.
Hieronder de lijst met genoemde goederen:
-Albert Heijn tas met daarin 4x Jerrycan met Aceton kamer 10
-IKEA tas met daarin drugspers meterkast
-Tas/koffer met daarin drugsstempels kamer 10
-Tas met daarin slang weegschaal stempels en stickers kamer 10
-Action tas met daarin 3 jerrycans met Aceton kamer 10
-Gamma tas met daarin 2 sealapparaten 4x fles goudsteenontstopper lx fles spiritus plakband en gele handschoenen kamer 10
-DIRK tas met daarin 4x jerrycan Aceton meterkast
-ACTION tas met daarin 4x jerrycan Aceton kamer 10
-WIBRA tas met daarin mal en aluminiumbak ruimte 10
-ACTION tas met daarin 3x Jerrycan Aceton ruimte 10
-Keukenartikel bak met daarin pasta substantie ruimte 10
-JUMBO tas met daarin onderdelen pers ruimte 10
-ACTION tas met daarin gasmasker stickers ruimte 10
-KARWEI tas met daarin zakjes met witte brokken ruimte 9
-GAMMA tas met daarin meerdere doorzichtige zakken met witpoeder en dichte AH draagtas ruimte 10
-AH draagtas met daarin met wit poeder erin sealbag met daarin wit poeder doorzichtige tas met wit poeder ruimte 10
-Jumbo tas met fles Aceton 
-Renault autosleutel. Bleek te behoren bij later in beslag genomen personenauto [kenteken 1] welke buiten de woning op een afgesloten parkeerterrein geparkeerd bleek te staan 
In woonkamer in beslag genomen:
-Handschoenen 2x latex DNA-kitnummer AAKX1679NL 
In berging in beslag genomen (de rechtbank begrijpt de externe berging):
-Jumbo bigshopper met emmers 
-Vuilniszak met emmers
-Jumbo tas met fles Aceton  

- Vuilniszak met diverse emmers en keukengerei

5. Het proces-verbaal van bevindingen opgemaakt op 12 januari 2022 voor zover inhoudende (p. 106 einddossier):

Op 12 januari 2022 waren wij verbalisanten [naam 6]  [naam 7] 
 en [naam 8] belast met de doorzoeking van de woning gelegen aan de [adres] te Den Haag. In de berging die bij de woning hoort (de rechtbank begrijpt de externe berging) zijn nog een aantal zaken aangetroffen en inbeslaggenomen namelijk:

- 2 vuilniszakken met emmers en groot keukengerei met daarop resten met vermoedelijk verdovende middelen 
- 1 bigshopper met emmers en resten van vermoedelijk verdovende middelen 
- 1 bigshopper met een gevulde flacon aceton
- 1 flacon hydrochloor zuur
In de woning zijn een paar handschoenen aangetroffen. Deze lagen op een wasrek in de woonkamer. 

6. Het proces-verbaal van bevindingen opgemaakt op 24 januari 2022 voor zover inhoudende (p. 192 einddossier):
Aangezien de in perceel [adres] te Den Haag een aanzienlijke hoeveelheid items betreft werd op woensdag 19 januari 2022 een 1e onderzoek uitgevoerd op een gedeelte van deze partij. Hierbij werden de nodige chemicaliën (poeder) substanties en enkele aan drugs gerelateerde attributen (indicatief) onderzocht en/of bemonsterd voor nader (extern) onderzoek.
- AH big shopper met daarin jerrycans met label aceton.
- Action big shopper met daarin jerrycans met label aceton
- Action big shopper met daarin jerrycans met label aceton: 
- Action big shopper met daarin jerrycans met label aceton en label methylethylketon: 
- Dirk big shopper met daarin jerrycans met label aceton
- 27 x geknoopte plastic zakjes met daarin een gelijkende brokkelige crèmekleurige substantie met per zakje een berekend gemiddeld netto gewicht van 4131 gram. Totaal is dit 11.1595 gram. Vermoedelijke substantie procaïne. Van deze substanties werd een willekeurig monster gemaakt (2x
- 1 x geknoopt plastic zakje met daarin een witte fijne poedersubstantie met een netto gewicht van 488 gram. Vermoedelijke substantie levamisol. Van deze substantie werd een monster gemaakt. 
- een geknoopt boterhamzakje met daarin een fijne witte poedersubstantie netto 2138 gram. Vermoedelijke substantie cocaïne. 
- een gripzak met daarin een fijne witte kristallen substantie met een netto gewicht van 26966 gram. Vermoedelijke substantie procaïne. 
- een geknoopte plastic zak met daarin totaal 5 geknoopte boterhamzakjes met in vier van deze zakjes een poedersubstantie met een netto gewicht van respectievelijk 59/ 70/ 64 en 33 gram. substantie levamisol procaïne levamisol en procaïne. 
- een geknoopt boterhamzakje met daarin een fijn zwart poeder met een netto gewicht van 291 gram. Dit betreft actieve kool. In het kader van een zogenaamd “was proces” van cocaïne wordt soms ook actieve kool gebruikt echter in grotere hoeveelheden. 
- een geknoopte plastic gripzak met daarin een fijne witte poedersubstantie met een netto gewicht van 2450 gram. Vermoedelijk levamisol. 
- een roze plastic bak met witte deksel met daarin vochtige wit/beige pasta geurend naar aceton en cocaïne met een netto gewicht van 14241 gram. vermoedelijke substantie cocaïne en aceton. SINAAOT6545NL

De bovengenoemde substanties procaïne en levamisol hebben van oorsprong een legale (medische toepassing). In het kader van drugs handel/gebruik is het mij verbalisant uit ervaring- en uit informatie van het NFI bekend dat deze substanties ook worden gebruikt als versnijdingsmiddel voor cocaïne. Door de toevoeging/vermenging van deze stoffen met cocaïne neemt het gewicht en daarmee de winst toe. Dergelijke stoffen kunnen kleinschalig maar ook in bulk verpakkingen o.a. via internet worden aangeschaft.
Illegaal wordt aceton gebuikt bij de bewerking en vervaardiging van verschillende harddrugs zoals MDMA amfetamine en cocaïne. Illegaal kan Methylethylketon worden gebruikt voor bij het zogenaamd terugwinnen van cocaïne uit een dragermateriaal.
Gezien de hiervoor onderzochte en/of (indicatief) bemonsterde substanties (vermoedelijke cocaïne en verschillende versnijdingsmiddelen voor cocaïne) en de hiervoor beschreven attributen is hier vermoedelijk sprake van het bewerken/verwerken van cocaïne.


7. Het proces-verbaal van bevindingen opgemaakt op 9 februari 2022 voor zover inhoudende (p. 215 einddossier):

Op 2 februari 2022 heb ik verbalisant werkzaam bij het team forensische opsporing 
van de eenheid Den Haag in een onderzoeksruimte van het ketenbeslaghuis te Den 
Haag de op 11 en 12 januari 2022 in perceel 

        [adres] te Den Haag aanzienlijke hoeveelheid substanties chemicaliën en 
vermoedelijk aan drugs gerelateerde goederen (indicatief) onderzocht en/of bemonsterd.
Een stoffen AH tas/Nike sporttas:

- 25 kunststof logo platen met verschillende logo’s
- 1 metalen logo plaat met logo glory
- 1 metalen logo plaat met logo sleutel
- 4 dunne plastic platen met verschillende logo’s
- 10 metalen letter- en figuren symbolen in zipzakje
- 1 kunststof drukplaat

Op enkele logo platen werd een indicatieve test uitgevoerd. Een van de hiervoor genoemde beschreven 25 kunststof logo platen bleek voorzien van het logo 0830. Bleek positief te reageren op de vermoedelijke aanwezigheid van cocaïne.
Opmerking verbalisant: In dit onderzoek werd in het voertuig merk Renault type Clio kenteken [kenteken 1]  in een doos onder meer een blok cocaïne aangetroffen die bleek voorzien van het logo 0803. De afmetingen van de logo plaat en het blok cocaïne bleek gelijkend.
Bij een uitgevoerde kleurenreactietest uitgevoerd op de oppervlakte van deze plaat met een zogenaamde cocaïne trace wipe bleek deze positief te reageren op de vermoedelijke aanwezigheid van cocaïne. 
Twee vuilniszaken met daarin:
Vuilniszak 1:

- 2 plastic (45 liter) afvalemmers met rode handvatten
- 1 plastic wit afwasteil
- 1 plastic zwarte afwasteil

In een van de emmers zag ik restanten van een witte poedersubstantie. Bij een uitgevoerde kleurenreactietest met een zogenaamde cocaïne trace wipe (MMC) op deze substantie bleek deze positief te reageren op de vermoedelijke aanwezigheid van cocaïne.
In de zwarte afwasteil zag ik restanten van een witte poedersubstantie. Bij een uitgevoerde kleurenreactietest met een zogenaamde cocaïne trace wipe (MMC) op deze substantie bleek deze positief te reageren op de vermoedelijke aanwezigheid van cocaïne 
In de 2e emmer zaten verschillende bestekdelen een houten pollepel en twee elektrische spiraal verwarmingselementen. Op een van de lepels zag ik restanten van een witte substantie. Bij een uitgevoerde kleurenreactietest met een zogenaamde cocaïne trace wipe (MMC) op deze substantie bleek deze positief te reageren op de vermoedelijke aanwezigheid van cocaïne
Vuilniszak 2:

- 5 plastic afvalemmers
- 1 grijze plastic bak
- 1 witte plastic bak
- 4 plastic maatbekers
Op de randen van alle vier de afvalemmers zag ik restanten van een witte substantie. Bij een uitgevoerde kleurenreactietest met een zogenaamde cocaïne trace wipe (MMC) op de substantie van een van de emmers bleek deze positief te reageren op de vermoedelijke aanwezigheid van cocaïne
- 3 “ kleine" grijze afwasteilen
- 3 "’ grote" grijze afwasteilen
- 1 witte afwasteil
- 1 roze afwasteil
Op de rand van een van grijze afwasteilen zag ik residu van een witte substantie. Bij een uitgevoerde kleurenreactietest met een zogenaamde cocaïne trace wipe (MMC) op deze substantie van een van een van de emmers bleek deze positief te reageren op de vermoedelijke aanwezigheid van cocaïne
- 8 doorzichtige plastic deksels
- 1 grijze plastic deksel
- 1 pannendeksel
Op de randen van de doorzichtige deksels zag ik residu van een witte substantie. Bij een uitgevoerde kleurenreactietest met een zogenaamde cocaïne trace wipe (MMC) op deze substantie bleek deze positief te reageren op de vermoedelijke aanwezigheid van cocaïne.
- 6 flessen 500gr korrels gootsteenontstopper
- 1 lege fles spiritus
- 1 paar gele huishoudhandschoenen met donker residu
- 1 opgerolde huishoudhandschoen
- een geknoopt boterhamzakje met daarin cremekleurige brokjes met een netto gewicht van 363 gram. SINAAOT6562NL.
- een geknoopt boterhamzakje met daarin een witte poedersubstantie met een netto gewicht van 58 gram. SINAAOT6563NL.
- 8 plastic zakjes met daarin sticker vellen met verschillende logo's van enkele tientallen tot ongeveer 100 stuks per zakje
- 3 losse papieren vellen met logo KTM
- 2 geknoopte boterhamzakjes met daarin een zwarte poedersubstantie vermoedelijk actieve koolstof met een netto gewicht van 144 en 172 gram. In het kader van een zogenaamd terugwinning van cocaïne uit een dragermateriaal wordt soms actieve kool gebruikt echter in grotere hoeveelheden. 
- plastic zakje met logo stickervellen logo Eagle
- een (werkende) keukenweegschaal
- een met grote witte kunststof mal
- een witte kunststof drukplaat passend in hiervoor vermelde mal
- een witte kunststof logo plaat met logo SBK 

Opmerking verbalisant;
In dit onderzoek werd in een Duits voertuig merk Citroen voorzien van het kenteken [kenteken 2]  onder meer een blok cocaïne in beslaggenomen. Het logo op de drukplaat en de indruk op de blok cocaïne zijn gelijkend. 
Op het weegschaaltje van de Inventum weegschaal zag ik een residu van een witte substanties. Bij een uitgevoerde kleurenreactietest met een zogenaamde cocaïne trace wipe (MMC) op deze substantie bleek deze positief te reageren op de vermoedelijke aanwezigheid van cocaïne.


8. Het proces-verbaal van bevindingen opgemaakt op 13 januari 2022 voor zover inhoudende (p. 159 einddossier):

Wij verbalisanten [naam 9]  [naam 10] en [naam 8]  hoorden verbalisant [naam 11] zeggen dat er tevens een autosleutel in de woning werd aangetroffen. Ik verbalisant [naam 9]  zag dat deze sleutel bij een blauw kleurige Clio hoorde voorzien van het
kenteken [kenteken 1] . Ik verbalisant [naam 9]  zag dat deze genoemde Clio geparkeerd stond op de afgesloten parkeerplaats behorend bij de portiekwoningen van de [adres] . 
Ik verbalisant [naam 8]  opende de achterklep van dit voertuig. Ik zag dat er een bruine schoenendoos met een witte opdruk achterin stond. Ik zag dat hierin drie grote apart gesealde blokken lagen.
Ik verbalisant [naam 10]  haalde een grijskleurig kapje weg bij het linker zijpaneel naast de achterbank tussen de Ben de C stijl. Dit kapje was makkelijk weg te halen. Ik zag direct dat de ruimte hierachter vol zat met wit kleurige blokken.


9. Het proces-verbaal van bevindingen opgemaakt op 21 jan 2022 voor zover inhoudende (p. 176 einddossier):

De partij is aangetroffen in een auto Renault Clio [kenteken 1] .
Wij zagen 40 pakketten in rechthoekige vorm. Wij zagen dat om de pakketten huishoudfolie zat. Wij hebben van de pakketten de huishoudfolie verwijderd. Wij zagen een laag doorzichtige tap een laag witte crèpepapier en een crèmekleurige
gecomprimeerde substantie in poedervorm met een netto vastgesteld gewicht van 2500 gram per pakket.
AAPP9841NL AAPP9828NL AAPP9842NL AAPP9830NL AAPP9832NL AAPP9836NL AAPP9846NL AAPP9843NL AAPP9838NL en AAPP9844NL.
Wij zagen een dichtgeknoopt boterhamzakje met hierin een crèmekleurige substantie in poeder- en brokjesvorm met een totaal netto vastgesteld gewicht van 530 gram. Wij hebben hier een nader te onderzoeken monster van gemaakt en voorzien van SIN: AAPP9847NL.
Wij zagen één pakket in rechthoekige vorm. Wij zagen dat om het pakket plastic folie zat. Wij hebben van het pakket de plastic folie verwijderd. Wij zagen een laag doorzichtige tap een zwarte ballon een vacüumzak en een witte gecomprimeerde substantie in poedervorm voorzien van opdruk 0830 met een netto vastgesteld gewicht van 9685 gram per pakket. Wij hebben hier een nader te onderzoeken monster van gemaakt en voorzien van SIN: AAPP9848NL.
Wij zagen vier pakketten in rechthoekige vorm. Wij zagen dat om de pakketten huishoudfolie zat. Wij hebben van de pakketten de huishoudfolie verwijderd. Wij zagen een laag doorzichtige tape een laag witte crèpepapier en een crèmekleurige
gecomprimeerde substantie in poedervorm met een netto vastgesteld gewicht van 2500 gram per pakket. Wij hebben hier nader te onderzoeken monsters van gemaakt en voorzien van SIN: AAPP9849NL AAOT6529NL AAOT6528NL en AAOT6531NL.
Wij zagen een dichtgeknoopt boterhamzakje met hierin een crèmekleurige substantie in poeder- en brokjesvorm met een totaal netto vastgesteld gewicht van 2917 gram. Wij hebben hier een nader te onderzoeken monster van gemaakt en voorzien van SIN: AAOT6530NL.


10. Het proces-verbaal van bevindingen opgemaakt op 21 januari 2022 voor zover inhoudende (p. 188 einddossier):

De partij bestaat uit monsters die afkomstig zijn van goederen die zijn aangetroffen in een woning aan de [adres] .
Ons werd aangeboden een monster voorzien van SIN AAOT6545NL afkomstig uit een netto opgegeven gewicht van 14241 gram. Ik verbalisant [naam 12]  zag dat het monster een witte pasta betrof.
Ons werd aangeboden een monster voorzien van SIN AAOT6541NL afkomstig uit een netto opgegeven gewicht van 2138 gram. Ik verbalisant [naam 12]  zag dat het monster een witte substantie in poedervorm betrof.


11. Het proces-verbaal van bevindingen opgemaakt op 4 februari 2022 voor zover inhoudende (p. 211 einddossier):

De partij bestaat uit monsters die afkomstig zijn van goederen die zijn aangetroffen in een woning aan de [adres] .
Mij werd aangeboden een monster voorzien van SIN AAOT6562NL afkomstig uit een netto opgegeven gewicht van 363 gram. Ik zag dat het monster crèmekleurige brokjes betrof.
Mij werd aangeboden een monster voorzien van SIN AAOT6563NL afkomstig uit een netto opgegeven gewicht van 58 gram. Ik zag dat het monster wit poeder en brokjes betrof.


12. Het proces-verbaal forensisch onderzoek voertuig (Renault Clio [kenteken 1] ) opgemaakt op 9 maart 2022 voor zover inhoudende (p. 31 forensisch dossier):

Voertuig: Personenauto
Merk/type: Renault Clio
Kenteken: [kenteken 1]
De hierna omschreven sporen en sporendragers werden gewaarmerkt en op de daartoe geschikte wijze veiliggesteld:
SIN AAON8581NL (Bem stoffen randen geheime ruimte)


13. Het proces-verbaal forensisch onderzoek opgemaakt op 8 maart 2022 voor zover inhoudende (p. 58 forensisch dossier):

Bij op 11 en 12 januari 2022 ingestelde onderzoeken in de woning [adres]
 te Den Haag werden sporen veiliggesteld vanaf substanties chemicaliën en
vermoedelijk aan drugs gerelateerde goederen.
Door mij [naam 13]  werden de volgende goederen met een wattenstaafje bemonsterd in verband met de mogelijke aanwezigheid van humaan celmateriaal:
de handgreep van een wokpan onder SIN AALB0358NL. De wokpan was
aangetroffen in een big shopper tas. In
de wokpan was enig wit poeder aangetroffen. Dit poeder werd positief getest op
cocaïne.


14. Een geschrift te weten rapportages NFiDENT van het Nederlands Forensisch Instituut opgemaakt op 21 januari 2022 voor zover inhoudende (p. 171 einddossier): 

AAPP9841NL poeder crèmekleurig uit 250 gram; bevat cocaïne
AAPP9828NL poeder crèmekleurig uit 250 gram; bevat cocaïne
AAPP9842NL poeder crèmekleurig uit 250 gram; bevat cocaïne
APP9830NL poeder crèmekleurig uit 250 gram; bevat cocaïne
AAPP9832NL poeder crèmekleurig uit 250 gram; bevat cocaïne
AAPP9836NL poeder crèmekleurig uit 250 gram; bevat cocaïne
AAPP9846NL poeder crèmekleurig uit 250 gram; bevat cocaïne
AAPP9843NL poeder crèmekleurig uit 250 gram; bevat cocaïne
AAPP9838NL poeder crèmekleurig uit 250 gram; bevat cocaïne
AAPP9844NL poeder crèmekleurig uit 250 gram; bevat cocaïne
AAPP9847NL poeder en brokjes crèmekleurig uit 530 gram; bevat cocaïne
AAPP9848NL poeder wit uit 9685 gram; bevat cocaïne
AAPP9849NL poeder crèmekleurig uit 250 gram; bevat cocaïne
AAOT6529NL poeder crèmekleurig uit 250 gram; bevat cocaïne
AAOT6528NL poeder crèmekleurig uit 250 gram; bevat cocaïne
AAOT6531NL poeder crèmekleurig uit 250 gram; bevat cocaïne
AAOT6530NL poeder en brokjes crèmekleurig uit 2917 gram; bevat cocaïne


15. Een geschrift te weten rapportages NFiDENT van het Nederlands Forensisch Instituut opgemaakt op 21 januari 2022 voor zover inhoudende (p. 190 einddossier):

AAOT6545NL pasta wit uit 14241 gram; bevat cocaïne
AAOT6541NL poeder wit uit 2138 gram; bevat cocaïne


16. Een geschrift te weten rapportages NFiDENT van het Nederlands Forensisch Instituut opgemaakt op 3 februari 2022 voor zover inhoudende (p. 213 einddossier): 

AOT6562INL brokjes crèmekleurig uit 363 gram; bevat cocaïne
AAOT6563NL poeder en brokjes wit uit 58 gram; bevat cocaïne


17. Een geschrift te weten een rapport DNA-onderzoek naar aanleiding van een overtreding van de Opiumwet in ’s-Gravenhage op 11 januari 2022 van het Nederlands Forensisch Instituut opgemaakt op 29 maart 2022 voor zover inhoudende (p. 118 forensisch dossier): 

AALB0358NL#0l (vanaf handgreep wokpan): minimaal twee personen:
DNA kan afkomstig zijn van: verdachte [verdachte] 
Bewijskracht: ongeveer 7 miljoen
DNA kan afkomstig zijn van: [naam 1]
Bewijskracht: meer dan 1 miljard



AAON8581NL#0l (stoffen randen geheime ruimte): minimaal twee personen:
DNA kan afkomstig zijn van (een relatief grote hoeveelheid DNA: afgeleid DNA-hoofdprofiel): verdachte [verdachte] 
Bewijskracht: meer dan 1 miljard
DNA kan afkomstig zijn van (een relatief kleine hoeveelheid DNA): [naam 2] .
Bewijskracht: meer dan 1 miljard



