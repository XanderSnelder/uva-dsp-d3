

Rechtbank Rotterdam


Team straf 1



Parketnummer: 10/754552-20
Datum uitspraak: 7 april 2021
Tegenspraak



Vonnis van de rechtbank Rotterdam meervoudige kamer voor strafzaken in de zaak tegen de verdachte:





          [naam verdachte] 

geboren te [geboorteplaats verdachte] op [geboortedatum verdachte]  
ingeschreven in de basisregistratie personen op het adres: 

        [adres verdachte]  [postcode verdachte] [woonplaats verdachte]  ten tijde van het onderzoek op de terechtzitting preventief gedetineerd in de Penitentiaire Inrichting Krimpen aan den IJssel 
raadsman mr. G.S.J. van Gestel advocaat te Rotterdam.




1.Onderzoek op de terechtzitting
Gelet is op het onderzoek op de terechtzitting van 24 maart 2021.



2.Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht. Kort gezegd wordt de verdachte primair verweten dat hij samen met anderen ruim 105 kilogram cocaïne in Nederland heeft ingevoerd en subsidiair dat hij daartoe samen met anderen voorbereidingshandelingen heeft verricht.



3.Eis officier van justitie
De officier van justitie mr. M.J. Blotwijk heeft gevorderd:


vrijspraak van het primair ten laste gelegde;


bewezenverklaring van het subsidiair ten laste gelegde;


veroordeling van de verdachte tot een gevangenisstraf voor de duur van 48 maanden met aftrek van voorarrest waarvan 6 maanden voorwaardelijk met een proeftijd van 2 jaren met als bijzondere voorwaarde een locatieverbod voor de Maasvlakte te Rotterdam en alle zeehavens in Nederland met een containerterminal.





4.Waardering van het bewijs

4.1.


Vrijspraak zonder nadere motivering

Met de officier van justitie en de verdediging is de rechtbank van oordeel dat het primair ten laste gelegde niet wettig en overtuigend is bewezen zodat de verdachte daarvan zonder nadere motivering zal worden vrijgesproken.




4.2.

Bewijswaardering 


4.2.1.


Feiten en omstandigheden

Op grond van de bewijsmiddelen gaat de rechtbank uit van de volgende feiten. 



In de avond van 9 december 2020 wordt de verdachte met een auto opgehaald op de Vuurplaat in Rotterdam door een hem bekende bestuurder. In die auto stappen nog twee personen in te weten de medeverdachten [naam medeverdachte 1] en [naam medeverdachte 2] . Vanuit Rotterdam-Zuid rijdt de auto met de verdachte [naam medeverdachte 1]  [naam medeverdachte 2] en een onbekend gebleven bestuurder naar de Maasvlakte in Rotterdam waar zij rond 22:15 uur aankomen.



Aldaar zijn de verdachte [naam medeverdachte 1] en [naam medeverdachte 2] over het hek van de ECT Delta Terminal geklommen. Omstreeks 22:30 uur worden de verdachte en [naam medeverdachte 2] aangehouden in het containerstack in stacklaan 300 ter hoogte van indicatienummer 47. Enkele minuten later wordt ook [naam medeverdachte 1] aangehouden nadat hij uit het stack was gerend en weer over het hek was geklommen.



Ten tijde van zijn aanhouding was [naam medeverdachte 2] in het bezit van een iPhone met daarin een simkaart met telefoonnummer [gsm-nummer 1] . Tussen 22:03 uur en 22:25 uur ontvangt deze iPhone een aantal berichten via Whatsapp van een onbekend gebleven gebruiker van het nummer [gsm-nummer 2] . De berichten houden aanwijzingen en instructies in over het snel en ongezien over een hek springen en op zoek gaan naar “bakken” waarbij een foto is meegestuurd met daarop een container. 



Rond 23:15 uur start de politie een onderzoek op het ECT-terrein en vindt vervolgens tussen de containers in stack 300 ter hoogte van indicatienummer 47 een betonschaar en een telefoon van het merk Alcatel met daarin een simkaart met telefoonnummer [gsm-nummer 3] . Bij het aantreffen van de Alcatel-telefoon ziet de politie op het beginscherm een sms-bericht met de tekst “ [naam tekst] ” afkomstig van het telefoonnummer [gsm-nummer 4] . 



Het nummer [containernummer] behoort bij een container die op 9 december 2020 ligt op het schip “ [naam vaartuig] ”. De container is met blikken pepers geladen in Callao Peru en ligt in de Rotterdams haven klaar om op 10 december 2020 om 8.00 uur gelost te worden. Na onderzoek in deze container worden tussen de dozen met blikken pepers vier sporttassen gevonden met daarin 106 pakketten met in totaal 10583 kg cocaïne. 




Onderzoeksbevindingen Alcatel-telefoonnummer [gsm-nummer 3]

Dit betreft een prepaid en niet op naam gesteld telefoonnummer dat op 9 december 2020 om 18:44 uur voor het eerst wordt geactiveerd. Tot 18.47 uur ontvangt dit nummer enkele serviceberichten van de provider. Daarbij wordt een zendmast gelegen aan de [naam locatie] te Rotterdam aangestraald.



Als enige contact is in de Alcatel-telefoon het nummer [gsm-nummer 4] opgeslagen onder de naam “A”. Behalve met servicenummers heeft nummer [gsm-nummer 3] uitsluitend contact gehad met nummer [gsm-nummer 4] . Dit laatstgenoemde nummer stuurt om 20.50 uur het eerdergenoemde sms-bericht met de tekst “ [naam tekst] ”. 



Tussen 20:51 uur en 21:26 uur straalt het Alcatel-telefoonnummer enkele malen een zendmast aan het [adres] te Rotterdam aan. Om 22:19 uur en 22:31 uur worden uitgaande gesprekken met dit telefoonnummer gevoerd waarbij een zendmast op de Maasvlakte te Rotterdam (Europaweg 875) wordt aangestraald.




Onderzoeksbevindingen iPhone-telefoonnummer [gsm-nummer 1] 

De iPhone die [naam medeverdachte 2] bij zijn aanhouding in bezit had straalt om 21:42 uur de eerdergenoemde zendmast aan het [adres] aan. 



Tussen 22:03 uur en 22:25 uur ontvangt de telefoon van [naam medeverdachte 2] een aantal berichten via Whatsapp van de onbekend gebleven gebruiker van het nummer [gsm-nummer 2] . Om 22:03 uur straalt de telefoon van [naam medeverdachte 2] daarbij een zendmast aan ter hoogte van de afrit Brielle langs de N15. 



4.2.2.


Standpunt verdediging

De verdachte dient van het subsidiair ten laste gelegde te worden vrijgesproken.
Hoewel de verdachte samen met twee anderen – onbevoegd – aanwezig was op het terrein van ECT Delta zijn er onvoldoende bewijsmiddelen in het dossier aanwezig die de verdachte in verband kunnen brengen met de naderhand in een container aangetroffen cocaïne. Met de Alcatel telefoon die is aangetroffen tussen de containers op het terrein van ECT Delta en waarop een bericht met het betreffende containernummer is binnengekomen is gebeld op een tijdstip dat de verdachte reeds was aangehouden. Deze telefoon en de betonschaar die daarbij is aangetroffen behoren dan ook niet aan de verdachte of zijn medeverdachten toe maar aan een onbekend gebleven (vierde) persoon. 
Uit de instructies die op de iPhone telefoon van de medeverdachte [naam medeverdachte 2] zijn aangetroffen volgt ook niet zonder meer dat deze betrekking hadden op de (invoer van de) cocaïne in de container. De instructies leidden immers niet naar de container die werd genoemd in het bericht op de Alcatel telefoon. Die container stond namelijk nog op een schip en zou pas de volgende ochtend worden gelost. De verdachte had dan ook geen wetenschap van de verdovende middelen in de container. Gelet hierop ontbreekt bij de verdachte het opzet – ook in voorwaardelijke zin – op de ten laste gelegde voorbereidingshandelingen voor de invoer van cocaïne. Het ten laste gelegde is niet wettig en overtuigend bewezen.



4.2.3.


Beoordeling

Het is een feit van algemene bekendheid dat in de Rotterdamse haven op grote schaal verdovende middelen per container worden binnengebracht vanuit voornamelijk Zuid-Amerika verstopt tussen legale goederen. Voor het uit de containers halen van de verdovende middelen worden veelal zogenaamde “uithalers” benaderd door de criminele organisatie. Deze verschaffen zich wederrechtelijk de toegang tot de containerterminals en worden al dan niet met behulp van corrupte douaniers of andere medewerkers op het terrein vanuit de organisatie via zogenaamde “organisatietelefoons” aangestuurd met instructies over o.a. de locatie van de betrokken container. Op het terrein van ECT Delta worden met grote regelmaat dergelijke uithalers aangehouden.



Uit de feiten zoals hierboven weergegeven in onderling verband beschouwd kan naar het oordeel van de rechtbank geen andere conclusie worden getrokken dan dat verdachte en zijn medeverdachten op het ECT Delta-terrein aanwezig waren als uithalers met als uiteindelijke doel dat de sporttassen met cocaïne uit de betreffende container zouden worden gehaald. 
De verdachten zijn gezamenlijk vanuit Rotterdam per auto vertrokken en hebben zich samen op het ECT Delta-terrein begeven. Tijdens de autorit naar de Maasvlakte werden instructies gestuurd naar het telefoonnummer van de verdachte om over een hek te klimmen en op zoek te gaan naar een container. Ook was voorafgaand aan deze autorit op de Alcatel telefoon een bericht met het nummer van de container met cocaïne binnengekomen. Gezien de inhoud van dit bericht de verder op deze telefoon gevonden communicatie het tijdstip waarop de telefoon geactiveerd is de met deze telefoon aangestraalde zendmasten en de locatie waar deze telefoon uiteindelijk in beslag genomen is was dit bericht uitsluitend bestemd voor de personen die de cocaïne uit deze container zouden halen. Uit de zendmastlocaties en de tijdstippen waarop de telefoon deze zendmasten heeft aangestraald heeft deze telefoon dezelfde route gevolgd als de verdachten. Gelet hierop acht de rechtbank het aannemelijk dat de verdachte en zijn medeverdachten deze telefoon vanaf hun vertrek vanuit Rotterdam-Zuid tot aan hun arrestatie in bezit hebben gehad. Deze aanname wordt in hoge mate versterkt door het feit dat deze telefoon is gevonden in de directe omgeving van de plek waar de verdachte en [naam medeverdachte 2] zijn aangehouden namelijk in stacklaan 300 ter hoogte van indicatienummer 47. Het feit dat zoals de raadsman naar voren heeft gebracht met deze telefoon om 22:31 uur nog een kort uitgaand gesprek is gevoerd vormt daarvoor geen contra-indicatie. Uit het dossier blijkt immers dat de verdachte en [naam medeverdachte 2] omstreeks 22:30 uur zijn aangehouden zodat geen precies tijdstip van hun aanhouding kan worden vastgesteld en hiermee het telefoongesprek om 22:31 uur kan worden verklaard. 



Gelet op voorgaande feiten en omstandigheden in onderling verband beschouwd èn gelet op de straatwaarde van de aangetroffen cocaïne en het belang dat de organisatie heeft bij een geslaagde actie door de verdachte en zijn medeverdachten is de rechtbank van oordeel dat de verdachte en zijn medeverdachten ook wetenschap hadden van de aanwezigheid van de verdovende middelen in de container. De verklaring van de verdachte dat hij op het terrein was omdat hij dacht dat hij een inbraak zou gaan plegen acht de rechtbank ongeloofwaardig. De verdachte en zijn medeverdachten waren immers op het terrein aanwezig zonder dat zij tassen of andere voorwerpen bij zich hadden om gestolen goederen in mee te nemen en evenmin is gebleken van concrete afspraken over het soort en de hoeveelheid te stelen goederen en hoe deze goederen vanaf het terrein verder zouden worden vervoerd. Nu het dossier ook overigens geen aanknopingspunten bevat voor het scenario dat de verdachte op het terrein was voor een inbraak schuift de rechtbank dit scenario als onaannemelijk terzijde.



4.2.4.


Conclusie

De verdachte heeft samen met anderen voorbereidende handelingen verricht die hadden moeten leiden tot het uit de container halen van ruim 105 kilo cocaïne. Het subsidiair ten laste gelegde wordt bewezen verklaard.




4.3.


Bewezenverklaring

In bijlage II heeft de rechtbank de inhoud van wettige bewijsmiddelen opgenomen houdende voor de bewezenverklaring redengevende feiten en omstandigheden. Op grond daarvan en op grond van de redengevende inhoud van het voorgaande is wettig en overtuigend bewezen dat de verdachte het subsidiair ten laste gelegde heeft begaan op die wijze dat:



hij 
op 09 december 2020 te Rotterdam tezamen en in vereniging met anderen  



om een feit bedoeld in het vierde of vijde lid van artikel 10 van de Opiumwet te weten het opzettelijk vervoeren en binnen het grondgebied van Nederland brengen 



van ongeveer 10583 kilogram cocaïne zijnde cocaïne een middel vermeld op de bij de Opiumwet behorende lijst I voor te bereiden en/of te bevorderen


- zich en anderen gelegenheid en middelen en inlichtingen tot het plegen van dat feit heeft  verschaft en

- voorwerpen en/vervoermiddelen voorhanden heeft gehad 


waarvan hij wist of ernstige reden had te vermoeden dat zij bestemd waren tot het plegen van het hierboven bedoelde feit hebbende/is verdachte en zijn verdachtes mededaders


- met één of meer mededaders ontmoetingen gehad en/of telefonisch en/of via Whatsapp en/of SMS contacten onderhouden en informatie uitgewisseld en afspraken gemaakt over het invoeren en/of uithalen  van die cocaïne en

- over het hek van het ECT Delta terrein aan de Europaweg geklommen en zich aldus onbevoegdde toegang tot dat terrein verschaft en

- een betonschaar enéén of meer (organisatie)telefoons voorhanden gehad.


Hetgeen meer of anders is ten laste gelegd is niet bewezen. De verdachte moet (ook) daarvan worden vrijgesproken.





5.Strafbaarheid feit
Het bewezen feit levert op: 



medeplegen van om een feit bedoeld in het vijfde lid van artikel 10 van de Opiumwet voor te bereiden of te bevorderen voorwerpen en vervoermiddelen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit. 




Er zijn geen feiten of omstandigheden aannemelijk geworden die de strafbaarheid van het feit uitsluiten.



Het feit is dus strafbaar. 




6.Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit.


De verdachte is dus strafbaar.




7.Motivering straf
De straf die aan de verdachte wordt opgelegd is gegrond op de ernst van het feit de omstandigheden waaronder het feit is begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.


De verdachte heeft samen met anderen voorbereidingshandelingen verricht voor de invoer van ruim 105 kg cocaïne via de haven van Rotterdam. Gezien de aangetroffen hoeveelheid cocaïne moet deze bestemd zijn geweest voor verdere verspreiding en handel.
Internationale drugshandel veroorzaakt veel rand- en gevolgcriminaliteit. Daarnaast is cocaïne een voor de gezondheid zeer schadelijke stof. Ook wordt Nederland in de wereld vaak gezien als drugs transit/traffic land met alle negatieve diplomatieke en economische gevolgen van dien. De gedragingen van de verdachte bevestigt die aan Nederland toegeschreven rol bijna naadloos. De verdachte had er lak aan dat hij daarin een schakel is geweest en heeft ook niet stil gestaan bij de gezondheidsrisico’s voor gebruikers van verdovende middelen. Hij lijkt uitsluitend gedreven te zijn geweest door eigen financieel gewin. Derhalve dient tegen drugshandel ook als dit zich nog in de voorbereidende fase bevindt streng te worden opgetreden. 



Gezien de ernst van het feit kan niet anders worden gereageerd dan met het opleggen van een gevangenisstraf. Voor het bepalen van de duur van de straf heeft de rechtbank aansluiting gezocht bij uitspraken in soortgelijke zaken en heeft zij gelet op de persoonlijke omstandigheden van de verdachte. Zo heeft de rechtbank er ook kennis van genomen dat de verdachte niet eerder voor soortgelijke strafbare feiten is veroordeeld.



Alles afwegend acht de rechtbank een gevangenisstraf van kortere duur dan de officier van justitie heeft gevorderd passend en geboden. De rechtbank zal aan de verdachte een gevangenisstraf van 24 maanden waarvan 6 maanden voorwaardelijk met een proeftijd van 2 jaren en met de voorwaarde die hierna wordt genoemd opleggen. Deze proeftijd heeft als doel de verdachte ervan te weerhouden zich voor het einde van die proeftijd schuldig te maken aan een nieuw strafbaar feit.




8.Toepasselijke wettelijke voorschriften
Gelet is op de artikelen: 


10a van de Opiumwet


47 van het Wetboek van Strafrecht. 





9.Bijlagen
De in dit vonnis genoemde bijlagen maken deel uit van dit vonnis.



10.Beslissing
De rechtbank:


verklaart niet bewezen dat de verdachte het primair ten laste gelegde feit heeft begaan en spreekt de verdachte daarvan vrij;



verklaart bewezen dat de verdachte het subsidiair ten laste gelegde feit zoals hiervoor omschreven heeft begaan;



verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;



stelt vast dat het bewezen verklaarde oplevert het hiervoor vermelde strafbare feit;



verklaart de verdachte strafbaar;



veroordeelt de verdachte tot een gevangenisstraf voor de duur van 24 (vierentwintig) maanden;



bepaalt dat van deze gevangenisstraf een gedeelte groot 6 (zes) maanden niet ten uitvoer zal worden gelegd tenzij de rechter later anders mocht gelasten;



verbindt hieraan een proeftijd die wordt gesteld op 2 (twee) jaar; 



tenuitvoerlegging kan worden gelast als de veroordeelde de algemene voorwaarde niet naleeft en ook als de veroordeelde gedurende de proeftijd de bijzondere voorwaarde niet naleeft of een voorwaarde die daaraan van rechtswege is verbonden;



stelt als algemene voorwaarde:

- de veroordeelde zal zich vóór het einde van de proeftijd niet aan een strafbaar feit schuldig maken;


stelt als bijzondere voorwaarde:

- de veroordeelde zal zich niet bevinden op de containerterminal van ECT Delta gevestigd aan de Europaweg 875 te Rotterdam Maasvlakte;


beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht.




Dit vonnis is gewezen door:
mr. M.V. Scheffers voorzitter
en mrs. S.E.C. Debets en M.C.J. Spoormaker rechters
in tegenwoordigheid van mr. H.P. Eekhout griffier
en uitgesproken op de openbare terechtzitting van deze rechtbank op 7 april 2021.



De oudste rechter en de jongste rechter zijn buiten staat dit vonnis mede te ondertekenen.







Bijlage I


Tekst tenlastelegging




Aan de verdachte wordt ten laste gelegd dat



hij 
op of omstreeks 9 december 2020 te Rotterdam tezamen en in vereniging met een of meer anderen althans alleen 



opzettelijk binnen het grondgebied van Nederland als bedoeld in artikel 1 lid 4 van de Opiumwet heeft gebracht 



ongeveer 10583 kilogram in elk geval een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



Subsidiair voorzover het vorenstaande niet tot een veroordeling mocht of zou kunnen leiden:



hij 
op of omstreeks 09 december 2020 te Rotterdam althans in Nederland tezamen en in vereniging met een ander of anderen althans alleen 



om een feit bedoeld in het vierde of vijde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of binnen het grondgebied van Nederland brengen 



van ongeveer 10583 kilogram cocaïne in ieder geval een hoeveelheid van een materiaal bevattende cocaïne zijnde cocaïne een middel vermeld op de bij de Opiumwet behorende lijst I voor te bereiden en/of te bevorderen

- een of meer ander(en) heeft getracht te bewegen om dat/die feit(en) te plegen en/of om daarbij behulpzaam te zijn en/of

- zich en/of (een) ander(en) gelegenheid en/of middelen en/of inlichtingen tot het plegen van dat/die feit(en) heeft getracht te verschaffen en/of

- voorwerpen en/of vervoermiddelen en/of stoffen en/of gelden en/of andere betaalmiddelen voorhanden heeft gehad 


waarvan hij wist of ernstige reden had te vermoeden dat zij bestemd waren tot het plegen van het hierboven bedoelde feit hebbende/is verdachte en/of (een of meer van) zijn verdachtes mededader(s)


- met één of meer mededader(s) ontmoetingen gehad en/of telefonisch en/of via Whatsapp en/of SMS contacten onderhouden en/of informatie uitgewisseld en/of afspraken gemaakt over het invoeren en/of afleveren en/of uithalen en/of verstrekken en/of vervoeren van die cocaïne en/of

- over het hek van het ECT Delta terrein aan de Europaweg geklommen en/of zich aldus (onbevoegd) de toegang tot dat terrein verschaft en/of

- een betonschaar en/of één of meer (organisatie)telefoons voorhanden gehad.


