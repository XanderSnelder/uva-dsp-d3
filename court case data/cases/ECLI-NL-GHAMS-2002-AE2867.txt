

arrestnummer 
rolnummer 23-004065-00
datum uitspraak 2 april 2002
tegenspraak






Verkort arrest van het Gerechtshof te Amsterdam

gewezen op het hoger beroep ingesteld tegen het vonnis van de meervoudige strafkamer in de arrondissementsrechtbank te Haarlem van 19 december 2000 in de strafzaak onder parketnummer 15/035052-00 tegen




[verdachte]
geboren te Curaçao (Nederlandse Antillen) op 29 april 1971
wonende te [adres]
thans gedetineerd in de Penitentiaire Inrichtingen Haarlem 2031 WK Haarlem Harmenjansweg 4.




Het onderzoek van de zaak

Dit arrest is gewezen naar aanleiding van het onderzoek op de terechtzitting in eerste aanleg van 5 december 2000 en in hoger beroep van 20 en 23 november 2001 en 12 en 19 maart 2002.

Het hof heeft kennis genomen van de vordering van de advocaat-generaal en van hetgeen door de verdachte en diens raadsman naar voren is gebracht.


De tenlastelegging

Aan de verdachte is tenlastegelegd hetgeen vermeld staat in de inleidende dagvaarding zoals op de terechtzitting in eerste aanleg van 3 oktober 2000 op vordering van de officier van justitie gewijzigd. Van de dagvaarding en van de vordering wijziging tenlastelegging zijn kopieën in dit arrest gevoegd. De inhoud daarvan wordt hier overgenomen.

Ter terechtzitting gevoerd verweer 

De raadsman van verdachte heeft zich ter terechtzitting in hoger beroep van 19 maart 2002 aangesloten bij hetgeen door mr. [raadsman] in de zaak tegen medeverdachte [medeverdachte] is aangevoerd met betrekking tot de rechtmatigheid van het door telefoontaps verkregen bewijsmateriaal.

Het hof overweegt hieromtrent dat mr. [raadsman] zijn betoog dat het uit de taps verkregen bewijsmateriaal onrechtmatig is verkregen heeft doen steunen op de opvatting dat ten aanzien van medeverdachte [medeverdachte] geen redelijk vermoeden van schuld bestond ten tijde van het afgeven van de machtiging voor het tappen van haar telefoons. De gestelde onrechtmatigheid - zo daar al sprake van mocht zijn - jegens medeverdachte [medeverdachte] wier telefoon werd getapt impliceert naar het oordeel van het hof evenwel niet dat de gewraakte taps eveneens jegens de verdachte in de onderhavige zaak wegens die onrechtmatigheid buiten beschouwing moet worden gelaten. Reeds op deze grond moet het verweer worden verworpen.


Het vonnis waarvan beroep

Het hof zal het vonnis waarvan beroep vernietigen omdat het zich daarmee niet verenigt.


De bewijslevering

Naar het oordeel van het hof is niet wettig en overtuigend bewezen hetgeen aan de verdachte onder 2 is tenlastegelegd. De verdachte moet hiervan worden vrijgesproken.

Naar het oordeel van het hof is wettig en overtuigend bewezen hetgeen aan de verdachte onder 1 primair 3 4 en 5 is tenlastegelegd met dien verstande dat

	ten aanzien van het onder 1 primair tenlastegelegde:

hij op 20 juni 2000 te Schiphol gemeente Haarlemmermeer tezamen en in vereniging met anderen opzettelijk heeft binnen het grondgebied van Nederland heeft gebracht ongeveer 19 kilogram van een materiaal bevattende cocaïne.

	ten aanzien van het onder 3 tenlastegelegde:


hij op tijdstippen in de periode van 27 april 2000 tot en met 4 mei 2000 te Schiphol gemeente Haarlemmermeer en/of elders in Nederland tezamen en in vereniging met anderen 
om een feit bedoeld in het vierde lid van artikel 10 van de Opiumwet te weten het opzettelijk binnen het grondgebied van Nederland brengen van een hoeveelheid van een materiaal bevattende cocaïne voor te bereiden of te bevorderen
zich en anderen gelegenheid en inlichtingen tot het plegen van dat feit heeft getracht te verschaffen en voorwerpen waarvan hij wist dat deze bestemd waren tot het plegen van dat feit voorhanden heeft gehad
immers hebben verdachte en/of een of meer van verdachtes mededaders een ontmoeting gehad aangaande en/of telefoongesprekken gevoerd over en/of afspraken gemaakt over:
- foto's en/of de wijze van herkenning van personen die met medebrenging van een hoeveelheid van een materiaal bevattende cocaïne op een tijdstip op 4 mei 2000 op de luchthaven Schiphol zouden arriveren en/of
- de aankomst van voornoemde personen op de luchthaven Schiphol
en foto's van voornoemde personen in ontvangst genomen en/of overgedragen en/of voorhanden gehad en/of aan een ander getoond en/of bekeken.


	ten aanzien van het onder 4 tenlastegelegde:


hij op tijdstippen in de periode van 8 juni 2000 tot en met 11 juni 2000 te Schiphol gemeente Haarlemmermeer en/of elders in Nederland tezamen en in vereniging met anderen
om een feit bedoeld in het vierde lid van artikel 10 van de Opiumwet te weten het opzettelijk binnen het grondgebeid van Nederland brengen van een hoeveelheid van een materiaal bevattende cocaïne voor te bereiden of te bevorderen
zich en anderen gelegenheid middelen en/of inlichtingen tot het plegen van dat feit heeft getracht te verschaffen 
immers heeft/hebben verdachte en/of een of meer van verdachtes mededaders telefoongesprekken gevoerd over en/of afspraken gemaakt over:
- de aankomst op de luchthaven Schiphol van personen die met medebrenging van een hoeveelheid van een materiaal bevattende cocaïne op  een tijdstip op 11 juni 2000 op de luchthaven Schiphol zouden arriveren
en/of foto's van voornoemde personen bekeken
en zich begeven naar en geposteerd in een van de aankomsthallen van de luchthaven Schiphol.


ten aanzien van het onder 5 tenlastegelegde:


hij op tijdstippen in de periode van 25 april 2000 tot en met 30 mei 2000 te Schiphol gemeente Haarlemmermeer en te Amsterdam en/of elders in Nederland tezamen en in vereniging met een ander en/of anderen
om een feit bedoeld in het vierde lid van artikel 10 van de Opiumwet te weten het opzettelijk binnen het grondgebied van Nederland brengen van een hoeveelheid van een materiaal bevattende cocaïne voor te bereiden en/of te bevorderen 
zich en/of een of meer anderen gelegenheid en middelen tot het plegen van dat feit heeft getracht te verschaffen en gelden waarvan hij wist dat deze bestemd waren tot het plegen van dat feit voorhanden heeft gehad immers heeft/ hebben verdachte en/of een of meer van verdachtes mededaders een of meer ontmoetingen gehad aangaande en/of een of meer telefoongesprekken gevoerd over en/of een of meer afspraken gemaakt over:
- het verzamelen en het overdragen en de hoogte van een geldbedrag bestemd voor de aanschaf van een hoeveelheid cocaïne
- de hoeveelheid aan te schaffen cocaïne 
en een geldbedrag van fl.6000-- bestemd voor de aanschaf van een hoeveelheid cocaïne ontvangen en voorhanden gehad en overgedragen.


Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is de verdachte daardoor niet geschaad in de verdediging.

Hetgeen onder 1 primair 3 4 en 5 meer of anders is tenlastegelegd is niet bewezen. De verdachte moet hiervan worden vrijgesproken.

Het hof grondt zijn overtuiging dat de verdachte het bewezenverklaarde heeft begaan op de feiten en omstandigheden die in de bewijsmiddelen zijn vervat.

Nadere bewijsoverweging


Het hof leidt uit de te bezigen bewijsmiddelen met betrekking tot het onder 1 3 en 4 bewezenverklaarde - in onderling verband en samenhang beschouwd - af dat verdachte deel uitmaakte van een groep personen die zich volgens een vast patroon bezighield met de invoer van cocaïne in Nederland. Aan de hand van door een contactpersoon van de organisatie verstrekte vluchtgegevens en beschrijvingen van koeriers die al dan niet vergezeld gingen van foto's was verdachte belast met het observeren van de bewegingen van koeriers op Schiphol. De resultaten van deze observaties waartoe ook douanecontroles konden behoren werden vervolgens doorgegeven aan de eerder bedoelde contactpersoon. Aldus vormden de observaties een integraal onderdeel van de bij invoer van cocaïne gevolgde werkwijze.
Onder deze omstandigheden is het hof van oordeel dat het uitvoeren van de observaties moet worden aangemerkt als vorm van volledige samenwerking met de - in deze zaken buiten beeld gebleven - drugshandelaren die de transporten hebben georganiseerd. De met betrekking tot de feiten 1 3 en 4 gebezigde bewijsmiddelen moeten in dit licht worden begrepen. 




De strafbaarheid van de feiten

Er is geen omstandigheid aannemelijk geworden die de strafbaarheid van het bewezenverklaarde uitsluit zodat dit strafbaar is.

Het onder 1 bewezenverklaarde levert op: 

Medeplegen van opzettelijk handelen in strijd met artikel 2 eerste lid aanhef en onder A van de Opiumwet gegeven verbod.

Het onder 3 bewezenverklaarde levert op:

Medeplegen van voorbereiden en/of bevorderen van een feit bedoeld in het vierde lid van artikel 10 van de Opiumwet door zich en anderen gelegenheid en inlichtingen tot het plegen van dat feit trachten te verschaffen en voorwerpen voorhanden te hebben waarvan hij weet dat zij bestemd zijn tot het plegen van het feit.

Het onder 4 bewezenverklaarde levert op:

Medeplegen van voorbereiden en/of bevorderen van een feit bedoeld in het vierde lid van artikel 10 van de Opiumwet door zich en anderen gelegenheid middelen en/of inlichtingen tot het plegen van die feiten trachten te verschaffen.

Het onder 5 bewezenverklaarde levert op:

Medeplegen van voorbereiden en/of bevorderen van een feit bedoeld in het vierde lid van artikel 10 van de Opiumwet door zich en/of een ander gelegenheid en middelen tot het plegen van dat feit trachten te verschaffen en gelden voorhanden te hebben waarvan hij weet dat deze bestemd zijn tot het plegen van dat feit.


De strafbaarheid van de verdachte

Er is geen omstandigheid aannemelijk geworden die de strafbaarheid van de verdachte uitsluit zodat de verdachte strafbaar is.


De op te leggen straf

Het hof heeft in hoger beroep de op te leggen straf bepaald op grond van de ernst van de feiten en de omstandigheden waaronder deze zijn begaan en gelet op de persoon van de verdachte.

Het hof heeft daarbij in het bijzonder het volgende in beschouwing genomen.

De verdachte heeft zich - in zijn hoedanigheid van douanebeambte -  samen met anderen schuldig gemaakt aan de invoer van cocaïne. In dit geval betrof het de zeer grote hoeveelheid van ruim 19 kilogram cocaïne die met medewerking van verdachte Nederland is binnengebracht. Verdachte heeft in zijn functie van douaneambtenaar meegewerkt aan de uitvoering van een plan waardoor een koerier komende van een vlucht uit Carácas met drugs Nederland binnen kon komen. Verdachte werd daartoe door zijn medeverdachte [medeverdachte] benaderd die hem het signalement van de koerier(s) gaf dat hij weer doorspeelde aan anderen.
 
Voorts heeft verdachte - in twee gevallen eveneens in zijn hoedanigheid van douanebeambte - voorbereidingshandelingen gepleegd telkens in het kader van drugstransporten. Wederom was zijn betrokkenheid erop gericht invoer van drugs voor te bereiden of te bevorderen. 

Verdachte heeft aldus aan diverse drugstransporten meegewerkt. Hard drugs zoals cocaïne vormen een ernstig gevaar voor de volksgezondheid en het gebruik ervan is ook bezwarend voor de samenleving onder andere vanwege de daarmee gepaard gaande door verslaafden gepleegde criminaliteit. Kennelijk heeft de verdachte zich laten leiden door het oogmerk van financieel gewin. Verdachte heeft hierdoor op zeer ernstige wijze misbruik gemaakt van zijn positie als douaneambtenaar en daardoor het vertrouwen dat de maatschappij in ambtenaren en in douanepersoneel in het bijzonder heeft ernstig geschaad.


Het hof heeft rekening gehouden met een de verdachte betreffend uittreksel 
uit het Justitieel Documentatieregister van 26 april 2001 waaruit blijkt dat 
verdachte eerder wegens het plegen van delicten is veroordeeld.


Het hof neemt tevens in overweging dat verdachte vanaf het begin zijn medewerking heeft verleend aan de voortgang van het onderzoek.
 
Op grond van het bovenstaande acht het hof een gevangenisstraf van na te noemen duur passend en geboden.


De toepasselijke wettelijke voorschriften

De opgelegde straf is gegrond op de artikelen 47 en 57 van het Wetboek van Strafrecht en de artikelen 2 10 en 10a van de Opiumwet.






De beslissing

Het hof:


Vernietigt het vonnis waarvan beroep en doet opnieuw recht.


Verklaart niet wettig en overtuigend bewezen dat de verdachte het onder 2 tenlastegelegde feit heeft begaan en spreekt hem daarvan vrij.


Verklaart wettig en overtuigend bewezen dat de verdachte de onder 1 primair 3 4 en 5 tenlastegelegde feiten zoals hierboven omschreven heeft begaan.



Verklaart niet wettig en overtuigend bewezen hetgeen aan de verdachte onder 1 primair 3 4 en 5 meer of anders is tenlastegelegd en spreekt hem daarvan vrij.


Verklaart dat het bewezenverklaarde de hierboven vermelde strafbare feiten oplevert.


Verklaart het bewezenverklaarde strafbaar en ook de verdachte daarvoor strafbaar.



Veroordeelt de verdachte tot een gevangenisstraf voor de tijd
van 4 (VIER) JAAR.



Bepaalt dat de tijd die door de veroordeelde vóór de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht.

Gelast de teruggave aan de uitgevende instantie van: een douane identiteitsbewijs en een Schipholpas.


Dit arrest is gewezen door de vierde meervoudige strafkamer van het gerechtshof te Amsterdam waarin zitting hadden mrs. Wiewel Verspyck Mijnssen en De Winter in tegenwoordigheid van mr. Wolters als griffier en is uitgesproken op de openbare terechtzitting van dit gerechtshof van 2 april 2002.
