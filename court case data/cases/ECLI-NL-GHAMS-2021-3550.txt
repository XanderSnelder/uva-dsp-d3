

afdeling strafrecht
parketnummer: 23-004419-17 
datum uitspraak: 17 november 2021 


TEGENSPRAAK 


Arrest van het gerechtshof Amsterdam gewezen op het hoger beroep ingesteld tegen het vonnis van de rechtbank Noord-Holland van 4 december 2017 in de strafzaak onder parketnummer 15-800504-16 tegen




        [verdachte]
      
geboren te [geboorteplaats] op [geboortedag]  
adres: [woonadres] .



Onderzoek van de zaak



Dit arrest is gewezen naar aanleiding van het onderzoek ter terechtzitting in hoger beroep van 29 oktober 2021 en 1 2 en 3 november 2021 en overeenkomstig het bepaalde bij artikel 422 tweede lid van het Wetboek van Strafvordering naar aanleiding van het onderzoek ter terechtzitting in eerste aanleg.


Namens de verdachte is hoger beroep ingesteld tegen voormeld vonnis.


Het hof heeft kennisgenomen van de vordering van de advocaat-generaal en van hetgeen door de verdachte en de raadsman naar voren is gebracht.



Tenlastelegging



Gelet op de in eerste aanleg door de rechtbank en in hoger beroep door het gerechtshof toegelaten wijzigingen is aan de verdachte tenlastegelegd dat:


hij op of omstreeks 24 november 2016 te Purmerend en/of elders in Nederland tezamen en in vereniging met een ander of anderen althans alleen opzettelijk buiten het grondgebied van Nederland heeft gebracht al dan niet als bedoeld in artikel 1 lid 5 van de Opiumwet danwel opzettelijk heeft verkocht en/of afgeleverd en/of verstrekt en/of vervoerd in elk geval opzettelijk aanwezig heeft gehad (een) handelshoeveelhe(i)d(en) van een materiaal bevattende cocaïne en/of (een) handelshoeveelhe(i)d(en) van een materiaal bevattende MDMA en/of (een) handelshoeveelhe(i)d(en) van een materiaal bevattende amfetamine zijnde cocaïne en MDMA en/of amfetamine een middel als bedoeld in de bij de Opiumwet behorende lijst I althans bevattende een (ander) middel als bedoeld in de bij de Opiumwet behorende
lijst I dan wel aangewezen krachtens het vijfde lid van artikel 3a van die wet
(door opzettelijk met zijn mededaders en/of alleen zakelijk weergegeven:



een (niet bestickerde/beletterde) bestelbus naar een loods aan [adres 1] te Purmerend te rijden; 


en/of in die loods die bus te beladen met (in (rol)containers en/of dozen verborgen) hoeveelheden van die vermelde middelen als bedoeld in lijst I behorende bij de Opiumwet;


en/of die bestelbus in die loods te voorzien van een bestickering/belettering (ten name van [bedrijfsnaam 1] );


en/of (vervolgens) die bestelbus uit die loods te rijden teneinde koers te zetten naar Engeland).


Voor zover in de tenlastelegging taal- en/of schrijffouten voorkomen zal het hof deze verbeterd lezen. De verdachte wordt daardoor niet in de verdediging geschaad.


Vonnis waarvan beroep



Het vonnis waarvan beroep zal worden vernietigd reeds omdat de tenlastelegging in hoger beroep is gewijzigd.



Bewezenverklaring



Het hof acht wettig en overtuigend bewezen dat de verdachte het tenlastegelegde heeft begaan met dien verstande dat: 


hij op 24 november 2016 te Purmerend tezamen en in vereniging met een ander of anderen opzettelijk buiten het grondgebied van Nederland heeft gebracht handelshoeveelheden van een materiaal bevattende cocaïne een materiaal bevattende MDMA en een materiaal bevattende amfetamine
door opzettelijk met zijn mededader(s) zakelijk weergegeven:



een bestelbus naar een loods aan [adres 1] te Purmerend te rijden; 


en in die loods die bus te beladen met in (rol)containers verborgen hoeveelheden van die vermelde middelen;


en vervolgens die bestelbus uit die loods te rijden teneinde koers te zetten naar Engeland.


Hetgeen meer of anders is tenlastegelegd is niet bewezen. De verdachte moet hiervan worden vrijgesproken.

Het bewezenverklaarde is gegrond op de feiten en omstandigheden die in de bewijsmiddelen zijn vervat.



Bewijsmiddelen


1. Een proces-verbaal van bevindingen van 25 november 2016 in de wettelijke vorm opgemaakt door de daartoe bevoegde opsporingsambtenaren [verbalisant 1] en [verbalisant 2]  zaaksdossier doorgenummerde pagina’s 1-3.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisanten:Op 24 november 2016 om 15.20 uur zagen wij verbalisanten een wit Mercedes Vito busje rijden voorzien van kenteken [kenteken 1] . Wij zagen dat collega [verbalisant 3] het voertuig een volgteken gaf. Wij zagen dat het voertuig werd stilgezet op [straatnaam 1] te Amsterdam. Wij zijn vervolgens aangesloten bij de controle. Ik [verbalisant 2]  controleerde samen met [verbalisant 3] de bestuurder en de bestelbus. Wij zagen dat [medeverdachte 1] de bus bestuurde. Wij hoorden bestuurder [medeverdachte 1] verklaren dat hij een aantal dozen zogenaamd Dry Ice vervoerde. Wij zagen dat er achter in de laadruimte van de bus kartonnen dozen stonden met daarin Dry Ice. Ook stonden er een tweetal blauwe rolcontainers in die leeg waren. Wij hoorden dat de bestuurder deze spullen vervoerde voor een bedrijf in Purmerend. Ook vertelde de bestuurder dat er in dit Dry Ice medicijnen werden verpakt en vervoerd naar Engeland. Ik [verbalisant 1]  zag op het huurcontract dat deze [het hof begrijpt: de voornoemde Mercedes Vito] zou worden bestuurd door [naam 1] . Ik zag tevens dat het rijbewijsnummer van [naam 1] [rijbewijsnummer] was. Ik zag in de politiesystemen dat dit rijbewijsnummer op naam stond van [verdachte] . Wij verbalisanten besloten het voertuig te volgen. Wij zagen dat het voertuig naar Purmerend reed en daar een industrieterrein op reed. Wij zagen dat er op [straatnaam 2] contact werd gemaakt met de bestuurder van een klein zwart voertuig zijnde een Citroen C2 voorzien van kenteken [kenteken 2] . Wij zagen dat de bestuurders van voertuig wisselden. Wij zagen dat de voertuigen gingen rijden. Na een rondje industrieterrein stopten de twee voertuigen. Wij hoorden dat collega [verbalisant 3] de bestuurder van de Mercedes wederom gecontroleerd had en dat er een bestuurder genaamd [verdachte] inzat. Vervolgens hoorden we dat de bestuurder weer was gaan rijden en bij het [naam tankstation] tankstation was gaan staan. Wij zijn ook direct naar de [naam tankstation] gereden en zagen dat de bestuurder van de witte Mercedes na 5 minuten weer ging rijden en dat de bestuurder van het zwarte voertuig [medeverdachte 1]  achter bleef bij de [naam tankstation] aan [straatnaam 3] .Wij zagen dat het voertuig [het hof begrijpt: de witte Mercedes Vito] stil stond ter hoogte van een loods op [adres 1] [het hof begrijpt: te Purmerend]. Na ongeveer 15 minuten zagen wij dat de bestuurder van de Mercedes rond liep rond zijn voertuig en wij hadden het idee dat hij keek of hij gevolgd werd. Wij zagen dat er omstreeks 16:30 uur een loodsdeur open ging en dat de Mercedes Vito naar binnen werd gereden. Wij zagen dat de loodsdeur van [adres 1] vervolgens direct werd gesloten. Na ongeveer een halfuur zagen wij dat een persoon de loods verliet. Wij zagen dat dit een man van ongeveer 20 à 25 jaar betrof met een rode pet. Wij zagen dat hij wegreed in een Lexus. Na ongeveer 10 minuten kwam er een Volkswagen Caddy aanrijden en deze stopte voor de loods. Wij zagen dat de persoon die eerder in de Lexus weggereden was uitstapte uit de Caddy aan de bestuurderszijde. Die persoon bleek later te zijn genaamd [medeverdachte 2] . Wij zagen dat een bijrijder uitstapte en ook naar de loods liep samen met de bestuurder. Wij zagen dat beide mannen de loods inliepen. Wij zagen door de raampjes van de roldeur dat de drie mannen druk heen en weer liepen in de loods. Wij zagen dat er binnen met een heftruck gereden werd.Nadat wij de loods in totaal ongeveer anderhalf a twee uur geobserveerd hadden zagen wij ineens de roldeur open gaan. Wij zagen dat er om 18:50 uur een witte Mercedes Vito naar buiten kwam rijden. Wij zagen dat het dezelfde Mercedes betrof voorzien van kenteken [kenteken 1] . Hierop zijn wij naar de Mercedes gereden en hebben direct de bestuurder aangesproken. Ik [verbalisant 2]  vroeg de bestuurder wat hij vervoerde. Ik hoorde hem zeggen dat er achterin zijn bestelbus medicijnen stonden die vervoerd werden naar Engeland. Ik zag daarin [het hof begrijpt: achterin de witte Mercedes Vito] een aantal blauwe rolcontainers die omwikkeld waren met plastic folie. Ook zag ik een sticker op de folie. Ik zag dat deze sticker betrekking had op de gevaarzetting met betrekking tot de dry ice. Collega [verbalisant 3] was ondertussen de loods ingegaan en gaf middels de portofoon aan dat alle personen aangehouden dienden te worden ter zake overtreding van de Opiumwet.Vervolgens zijn alle verdachten aangehouden.

Verdachte: [medeverdachte 2] ;Verdachte: [verdachte] ;
Verdachte: [medeverdachte 3] ;Verdachte: [medeverdachte 1] .

2. Een proces-verbaal van bevindingen van 25 november 2016 in de wettelijke vorm opgemaakt door de daartoe bevoegde opsporingsambtenaar [verbalisant 3]  zaaksdossier doorgenummerde pagina’s 4-7.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Op 24 november 2016 om 15:25 uur hoorde ik verbalisant [verbalisant 3]  dat collega’s een wit Mercedes Vito busje zagen rijden voorzien van kenteken [kenteken 1] . Ik hoorde dat het de bedoeling was dit voertuig te controleren. Op donderdag 24 november 2016 omstreeks 15.35 uur heb ik de bestuurder vervolgens staande gehouden op [straatnaam 1] te Amsterdam. De bestuurder gaf mij op te zijn genaamd: [medeverdachte 1]  . Ik vroeg aan de bestuurder of hij de achterzijde van de bestelauto kon openen teneinde ik de laadruimte kon bekijken. Ik zag nadat de bestuurder de laadruimte had geopend dat er ongeveer 10 kartonnen dozen van 40 x 40 x 40 cm in stonden met daarachter 2 blauwe rolcontainers van ongeveer 1.20m lang x 60cm breed x 80cm hoog. Ik heb een doos geopend en zag dat er een witte schuimverpakking in zat met daarop de tekst dry ice/droogijs. Hierop heb ik de deksel gelicht en zag dat er witte rook uit kwam en koude damp tevens zag ik allemaal kleine stukjes ijs. De blauwe rolcontainers heb ik ook bekeken en bleken leeg te zijn. Ik vroeg aan de bestuurder waar hij heen ging. Hij deelde mij mede dat hij richting Purmerend moest rijden voor een vriend. Ik hoorde dat zijn telefoon over ging en dat hij zijn vriend aan de lijn had. Hij deelde mij mede dat hij een vrachtbrief kon tonen. Ik kreeg de vriend aan de telefoon en deze deelde mede [verdachte] te heten. Hij deelde mede dat hij het ijs gebruikte om medicijnen steriel te verpakken en dan naar Engeland te vervoeren. Ik hoorde van mijn collega’s dat het voertuig was gestopt dat er een ontmoeting was met een voertuig met kenteken [kenteken 2] en dat de bestuurders van voertuig wisselden. Ik zag dat beide voertuigen bij een bedrijfspand parkeerden. Ik heb de witte Mercedes staande gehouden. De bestuurder toonde mij een geldig rijbewijs. Hij gaf mij op te zijn genaamd [verdachte] . Hij deelde mede dat hij de huurder was van de witte Mercedes en dat hij medicijnen naar Engeland vervoerde middels de procedure steriel verpakt in droogijs. Ik zag dat de bestuurder [medeverdachte 1] welke ik eerder gecontroleerd had nu in het andere voertuig zat met het kenteken [kenteken 2] .Ik hoorde dat de collega’s de voertuigen weer volgden en dat deze voertuigen waren gestopt bij het [naam tankstation] tankstation gelegen langs de [straatnaam 3] . Ik hoorde dat de bestuurder van de auto met het kenteken [kenteken 2] bij het tankstation achter bleef. Ik hoorde dat de witte bestelauto over het industrieterrein reed en uiteindelijk stopte op het adres [adres 1] . Na ongeveer15 minuten hoorde ik dat de bestuurder van het voertuig achteruit het bedrijfspand was binnen gereden en dat de roldeur direct gesloten werd. Het was toen ongeveer 16.30 uur. Na ongeveer  anderhalf à twee uur hoorde ik dat de witte bestelauto naar buiten kwam rijden. het was toen ongeveer 18.50 uur. Omstreeks 18.50 uur ben ik te samen met de collega’s direct naar het bedrijfspand gereden. Aldaar hebben wij direct de witte bestelbus staande gehouden terzake de vermoedelijke overtreding van de Opiumwet. 

Ik verbalisant zag op dat moment de een persoon zijnde een man de roldeur van binnen op slot doen. Ik klopte op het raampje en ik zag dat de man mij ook zag. Hierop kwam de man naar buiten door een gewone deur. De man deelde mede te zijn: [medeverdachte 2]  . In het bedrijfspand zag ik lege kartonnen dozen liggen die ik eerder in de witte bestelbus had zien staan. Ik zag ook een middelgrote zwarte vrachtauto in de hoek van dit pand staan. Ik zag dat de vrachtauto alleen toegankelijk was via een zijdeur. Ik vroeg de man of hij deze deur kon openen. Hierop opende hij deze deur. Ik zag dat er in de laadruimte van deze kleine vrachtauto een heleboel kartonnen dozen lagen welke ik eerder had gezien. Ook zag ik veel bigshoppers en zwarte sporttassen liggen. Verder zag ik veel doorzichtige plastic zakken liggen en ik zag sealmachines staan om goederen vacuüm te verpakken. Alle verdachten zijn ter plaatse aangehouden. 

Ik heb met behulp van een heftruck een blauwe container uit de laadruimte van de witte Mercedes bestelauto getakeld. Ik zag dat de container was geseald met plastic folie rondom en was voorzien van twee afsluitbanden die eromheen waren geperst. Ik zag tevens een sticker aan de zijkant van de blauwe container met opschrift Droogijs (CO2) Koolstofdioxide. Ik heb vervolgens het plastic en de afsluitbanden doorgesneden. Ik heb vervolgens de klep van de container geopend. Ik zag dat er een koude damp uit de container naar boven kwam. Ik zag nadat ik de klep helemaal had geopend dat er allemaal ijs in de container zat. Ik heb hierop een metalen schep gepakt en in het ijs gestoken. Ik zag en voelde dat de schep na 20 à 30 centimeter bleef steken in het ijs ik heb vervolgens een hoeveelheid scheppen ijs uit de container geschept. Ik zag een zak doorzichtig plastic met daarin een witte/bruinige substantie. Ik zag dat het was verpakt op de bij mij ambtshalve bekende manier hoe verdovende middelen worden verpakt. Ik heb vervolgens de gehele ijs laag uit de container geschept. Ik zag toen heel veel gesealde pakketten liggen Vervolgens heb ik de gehele blauwe container omgekeerd en zag ik ongeveer 50 tot 60 pakketten.

3. Een proces-verbaal aanhouding van 24 november 2016 in de wettelijke vorm opgemaakt door de daartoe bevoegde opsporingsambtenaren [verbalisant 4] en [verbalisant 5]  persoonsdossier [medeverdachte 1] doorgenummerde pagina’s 4-5.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisanten: Op 24 november 2016 omstreeks 19:30 uur hielden wij verbalisanten op de [straatnaam 3] te Purmerend op de parkeerplaats van [naam tankstation] aan de verdachte [medeverdachte 1] . Hij zat achter het stuur van een Citroën met kenteken [kenteken 2] .
4. Een proces-verbaal van bevindingen van 25 november 2016 in de wettelijke vorm opgemaakt door de daartoe bevoegde opsporingsambtenaar [verbalisant 6]  zaaksdossier doorgenummerde pagina’s 9-10.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Ik [verbalisant 6]  was belast met het onderzoek van een voertuig voorzien van het kenteken [kenteken 1] . Het betrof een Mercedes Vito wit van kleur. Ik zag dat op het voorraam een TomTom-navigatie was geplaatst. Voor de bijrijdersstoel stond een sporttas en een blauwe Albert Heijntas. Op het midden van het dashboard was een uitsparing met daarin diverse A4-papieren. Ik zag dat het vier A4-papieren waren. Ik zag dat op de papieren een Sender Consignee place of delivery en dergelijke waren genoteerd. Ook stond erop geschreven ‘3 thermosafe shipper medical goods jetrea insulab optics 885 kgs”. Ik vermoedde dat dit een vrachtbrief was. Hierop heb ik deze papieren in beslag genomen.Ik zag dat onder de bovenstaande A4-papieren nog een tweetal A4-papieren lagen. Ik zag dat op deze papieren stond geschreven “boekingsbevestiging”. Het betrof een bevestiging van de reservering van de Stena Line boot welke op 24-11-2016 20:45 uur zou vertrekken. Ook zag ik dat op een van de A4- papieren een onbevestigde boeking stond geschreven voor de retour reis op 25-11-2016. Ik zag dat deze papieren gericht waren aan [bedrijfsnaam 1] t.a.v. [verdachte] . Tevens zag ik het Nederlands kenteken [kenteken 1] en een (1) chauffeur.Ik zag dat op het scherm van de TomTom een route was gepland. Het scherm was uitgezoomd over diverse landen. Dit betroffen de landen Nederland en Engeland. Ik zag dat er een pijltje op de tekst “Amsterdam” stond. Ik zag dat er een bolletje op de tweede “N” van “Londen” stond. Ik zag dat in de Albert Heijntas een wegenkaart lag. Dit betrof een rode Michelin wegenkaart voor Groot-Brittannië en Ierland 2016.
5. Een proces-verbaal van bevindingen van 25 november 2016 in de wettelijke vorm opgemaakt door de daartoe bevoegde opsporingsambtenaar [verbalisant 7]  zaaksdossier doorgenummerde pagina’s 12-13.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant:Op 24 november 2016 heeft een doorzoeking ter inbeslagname plaatsgevonden op het adres [adres 1] . Tijdens de doorzoeking is het volgende aangetroffen.Aan de linkerzijde van de loods lag een zwarte sealbag welke was opengesneden. Deze lag in een prullenbak. Binnen in de loods aan de rechterzijde stond een zwarte bestelbus van het merk Volkswagen voorzien van kenteken [kenteken 3]  welke in beslag is genomen. In de bestelbus lagen brokken vermoedelijk verdovende middelen. 
6. Een proces-verbaal van bevindingen van 31 januari 2017 in de wettelijke vorm opgemaakt door de daartoe bevoegde opsporingsambtenaar [verbalisant 8]  zaaksdossier doorgenummerde pagina’s 14-15.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Op 12 december 2016 bevond ik verbalisant mij bij het inbeslaggenomen voertuig voorzien van het kenteken [kenteken 3]  een zwarte Volkswagen Crafter. Ik zag dat in de laadruimte onder andere stonden: 

- Dozen met daarin piepschuim verpakkingsmateriaal om droogijs te transporteren;
- Diverse soorten en maten weekendtassen;
- 3 seal-apparaten;
- Plastic sealzakken;
- Plakband en verpakkingsafsluitmateriaal.

7. Een proces-verbaal bevindingen interpretatie LFO van 27 november 2016 in de wettelijke vorm opgemaakt door de daartoe bevoegde opsporingsambtenaar [verbalisant 9]  zaaksdossier doorgenummerde pagina’s 205-208.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Op 24 november 2016 heb ik [verbalisant 9]  ondersteuning geleverd bij een doorzoeking van een loods gelegen aan [adres 1]  waarbij men in een uit deze loods vandaan komende bestelauto voorzien van kenteken [kenteken 1]  drie blauwe verrijdbare koelcontainers in de laadruimte heeft aangetroffen.Ik zag dat er 1 blauwe koelbakcontainer achter de bestelauto geopend op de loodsvloer stond. Ik zag dat de herkenbare witte damp van droogijs in de container hing alsmede in een kruiwagen waar droogijs ingeschept was. Ik zag dat er op de vloer diverse vacuümzakken lagen met resten droogijs en dat hierin bruine kristalachtige brokken zaten alsmede een stapel typische 1 kg pakketten omwikkeld met folie zoals vaak aangetroffen bij onderzoeken waarin 1 kg cocaïne geperste blokken zitten. Ik heb enkele monsters getest van de aangetroffen brokken in de doorzichtige vacuümzakken.  Hieruit bleek mij vervolgens dat het hier zeer waarschijnlijk het mij bekende MDMA betrof. Ik rook de mij bekende MDMA-achtige geur bij deze brokken. Vervolgens heb ik enkele van de bekende 1 kg pakken getest waarin zich een wit geperst vierkant blok bevond met de mij eveneens bekende cocaïneachtige geur. Uit deze identificatietesten bleek dat het hier zeer waarschijnlijk cocaïne betrof. Ik zag dat er uit deze eerste koelcontainer de volgende hoeveelheid was genomen:








Koelcontainer V-1


Aantal items totaal


Bruto gewicht (incl. verpakking)




Vacuümzakken met brokken MDMA


15


41 kilo 260 gram




Vacuümzakken met in tape verpakt vierkant blok cocaïne


46


55 kilo 540 gram






Ik heb vervolgens de 2e en 3e  koelcontainers uit de bestelauto verwijderd en geopend. Ik zag vervolgens dat elke koelcontainer gevuld was met een toplaag droogijs tot bijna de bovenrand van de container. Na verwijdering van de droogijs CO2 pellets kwam de volgende hoeveelheid uit de 2e  koelcontainer:









Koelcontainer V-2


Aantal items totaal


Bruto gewicht (incl. verpakking)




Vacuümzakken met brokken MDMA


22


95 kilo 20 gram




Vacuümzakken met in tape verpakt vierkant blok cocaïne


5


11 kilo 220 gram






Na verwijdering van de droogijs CO2 pellets kwam de volgende hoeveelheid uit de 3e koelcontainer:









Koelcontainer V-3


Aantal items totaal


Bruto gewicht (incl. verpakking)




Vacuümzakken met brokken MDMA


13


53 kilo 690 gram




3 kunststof jerrycans met elk 20 liter olieachtige vloeistof;methamfetamine-base


3


20 liter per jerrycan






Ik heb van elke partij afkomstig uit een koelcontainer meerdere parketten die willekeurig gekozen waren getest middels de identificatieapparatuur. De uitslag van de steekproeven is opgenomen in de bovengenoemde drie tabellen.

In de loods stond een zwarte VW Crafter bestelauto voorzien van kenteken [kenteken 3] . Ik zag dat er een elektriciteitskabel die laadruimte inliep vanuit de loods en dat er in deze laadruimte een soort
weeg en verpakkingsruimte was ingericht. Ik zag dat er in deze ruimte diverse vacuümzakken en dozen aanwezig waren. Ik hoorde van de inmiddels aanwezige collega van de Forensische Opsporing van de landelijke eenheid dat er op de vloer van die laadruimte soortgelijke brokjes lagen als die er in de als MDMA-geteste vacuümzakken aanwezig waren. Ik zag nabij de ingang van de loodsroldeur waar de aangetroffen bestelauto met de koelcontainers werd aangetroffen diverse lege piepschuimdozen waar gezien het opschrift droogijs pellets in vervoerd waren. Ik zag dat er op één van de werkbanken nabij de auto’s dozen met vacuümzakken aanwezig waren en nieuwe nog niet uitgevouwen kartonnen dozen.


Ik zag bij nader onderzoek aan de 3 blauwe koelcontainers dat dit vermoedelijk eerder gebruikte tweedehands mobiele koelcontainerbakken waren van [naam ijsfabriek] en vermoedelijk speciaal ten behoeve van dit transport voorzien van nieuwe gevaarsetiketten van droogijs van [naam ijsfabriek] .

8. Een proces-verbaal sporenonderzoek van 24 januari 2017 in de wettelijke vorm opgemaakt door de daartoe bevoegde opsporingsambtenaar [verbalisant 10]  zaaksdossier doorgenummerde pagina’s 209-214.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Tijdens een doorzoeking in een loods aan de [adres 1] werden in koelcontainers sealzakken met MDMA brokken en verpakkingen met cocaïne aangetroffen. Deze verpakkingseenheden werden door medewerkers van het LFO landelijk facilitair ontmanteling van de Landelijke Eenheid verpakt in dozen en voorzien van V1A tot en met V1F V2A tot en met V2F en V3A tot en met V3C.Verdovende middelenonderzoek MDMA: Ik heb de verpakkingseenheden onderzocht. Van diverse verpakkingseenheden werden monsters genomen zoals hieronder vermeld.








SIN


Spooromschrijving


Plaats veiligstellen




AAIQ1608NL


Vaste stof mdma


V1a/v1b/v1c




AAIQ1605NL


Vaste stof mdma


V3a t/m v3c




AAIQ1604NL


Vaste stof mdma


V3a t/m v3c




AAIQ1607NL


Vaste stof mdma


V3a t/m v3c




AAIQ1600NL


Vaste stof mdma


V2a t/m v2e




AAIQ1602NL


Vaste stof mdma


V2a t/m v2e




AMQ1606NL


Vaste stof mdma


V1a/v1b/v1c




AAIQ1609NL


Vaste stof mdma


Vla/v1b/v1c




AAIQ1601NL


Vaste stof mdma


V2a t/m v2e




AAIQ1603NL


Vaste stof mdma


V2a t/m v2e






Verdovende middelenonderzoek cocaïne: Ik heb de verpakkingseenheden onderzocht. Van diverse verpakkingseenheden werden monsters genomen zoals hieronder vermeld. 








SIN


Spooromschrijving


Plaats veiligstellen




AAIQ1626NL


Poeder cocaïne


V2f




AAIQ1623NL


Poeder cocaïne


V1d




AAIQ1631NL


Poeder cocaïne


V1d




AAIQ1622NL


Poeder cocaïne


V1f




AAIQ1621NL


Poeder cocaïne


V1f




AAIQ1635NL


Poeder cocaïne


V1e




AAIQ1639NL


Poeder cocaïne


V1e




AAIQ1634NL


Poeder cocaïne


V1e





9. Een proces-verbaal van bevindingen van 22 mei 2017 in de wettelijke vorm opgemaakt door de daartoe bevoegde opsporingsambtenaar [verbalisant 11]  nazending doorgenummerde pagina’s 33-34.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Op 24 november 2017 [het hof begrijpt: 24 november 2016] zijn in de loods aan [adres 1] te Purmerend vanuit een bestelauto voorzien van kenteken [kenteken 1] drie verrijdbare geïsoleerde koelcontainers in beslag genomen. De containers waren gevuld met droogijs waarin meerdere verpakkingen met vermoedelijk verdovende middelen zaten. In totaal is het netto gewicht van het indicatief geteste MDMA 179 kilo en 480 gram en het netto gewicht van de indicatief geteste cocaïne 56 kilo. Van de uit koelcontainer V-3 afkomstige jerrycans met vloeistof is van elke van de 3 jerrycans afzonderlijk een monster opgestuurd naar het NFI. De monsters zijn voorzien van de SIN nummers: AAHU299ONL/V.3.1; AAHU2991 NL/V.3.2; AAHU2992NL/V.3.3.


10Een geschrift genaamd ‘rapport identificatie van veel voorkomende drugs’ van 23 februari 2017 opgesteld door rapporteur [rapporteur 1] van het Nederlands Forensisch Instituut nazending doorgenummerde pagina’s 56-57.Dit geschrift houdt in voor zover van belang en zakelijk weergegeven:
Vraagstelling: Bevat het onderzoeksmateriaal een veelvoorkomende drug? Resultaten en conclusie:









Kenmerk




Omschrijving




Conclusie





AAIQ1608NL


monster crèmekleurig kristal


bevat MDMA




AAIQ1605NL


monster crèmekleurig kristal


bevat MDMA




AAIQ1604NL


monster crèmekleurig kristal


bevat MDMA




AAIQ1607NL


monster crèmekleurig kristal


bevat MDMA




AAIQ1600NL


monster crèmekleurig kristal


bevat MDMA




AAIQ1602NL


monster crèmekleurig kristal


bevat MDMA




AMQ1606NL


monster crèmekleurig kristal


bevat MDMA




AAIQ1609NL


monster crèmekleurig kristal


bevat MDMA




AAIQ1601NL


monster crèmekleurig kristal


bevat MDMA




AAIQ1603NL


monster crèmekleurig kristal


bevat MDMA




AAIQ1626NL


monster crèmekleurige brokjes


bevat cocaïne




AAIQ1623NL


monster crèmekleurige brokjes


bevat cocaïne




AAIQ1631NL


monster crèmekleurige brokjes


bevat cocaïne




AAIQ1622NL


monster crèmekleurige brokjes


bevat cocaïne




AAIQ1621NL


monster crèmekleurige brokjes


bevat cocaïne




AAIQ1635NL


monster crèmekleurige brokjes


bevat cocaïne




AAIQ1639NL


monster crèmekleurige brokjes


bevat cocaïne




AAIQ1634NL


monster crèmekleurige brokjes


bevat cocaïne






11. Een geschrift genaamd ‘rapport drugsonderzoek aan materialen aangetroffen op de locatie [adres 1] te Purmerend 24 november 2016’ van 6 april 2017 opgemaakt door rapporteur [rapporteur 2]  nazending doorgenummerde pagina’s 60-63.Dit geschrift houdt in voor zover van belang en zakelijk weergegeven:Resultaten en conclusie:








Kenmerk


Omschrijving


Resultaat




AAHU2990NL/V.3.1.


monster gele olieachtige vloeistof volgens opgave “Monster uit groene jerrycan 20-lt met ongeveer 20 liter olieachtige vloeistof; FD: methamfetamine-base”


bevat amfetamine-base




AAHU2991NL/V.3.2


monster gele olieachtige vloeistof volgens opgave “Monster uit groene jerrycan 20-lt met ongeveer 20 liter olieachtige vloeistof; FD: methamfetamine-base”


bevat amfetamine-base




AAHU2992NL/V.3.3


monster gele olieachtige vloeistof volgens opgave “Monster uit zwarte jerrycan 20-lt met ongeveer 20 liter olieachtige vloeistof; FD: methamfetamine-base”


bevat amfetamine-base





Conclusie: In het onderzoeksmateriaal is amfetamine aangetoond.


12. Een geschrift genaamd ‘Huurovereenkomst kantoorruimte’ zaaksdossier doorgenummerde pagina’s 306-312.Dit geschrift houdt in voor zover van belang en zakelijk weergegeven:De heer [naam 2]  hierna te noemen ‘verhuurder’ en de heer [medeverdachte 2]  hierna te noemen ‘huurder’ zijn overeengekomen:Verhuurder verhuurt aan huurder en huurder huurt van verhuurder de bedrijfsruimte (hierna ‘gehuurde’) gelegen aan het [adres 1] Purmerend. Deze huurovereenkomst gaat in op 1-11-2016. De aanvangshuurprijs van het gehuurde bedraagt op de ingangsdatum op jaarbasis € 24.000-. Aldus opgemaakt en ondertekend te Purmerend 01/11/2016.
13. Een proces-verbaal van bevindingen van 28 november 2016 opgemaakt door de daartoe bevoegde opsporingsambtenaar [verbalisant 12]  zaaksdossier doorgenummerde pagina’s 56-59.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Op 25 november 2016 werd door collega [verbalisant 6] een proces-verbaal van bevindingen opgemaakt betreffende papieren aangetroffen in een Mercedes Vito voorzien van het kenteken [kenteken 1] . Op 28 november 2016 werd door mij verbalisant nader onderzoek gepleegd aan de in beslag genomen vrachtbrief en de reservering van de Stena Line boot.VrachtbriefMet betrekking tot de vrachtbrief kan ik het volgende verklaren. Ik zag dat er verschillende vakken op deze brief stonden elk vak voorzien van een oplopend nummer met hierbij vermeld wat er moet worden ingevuld. Bij nummer 1. staat ‘Sender’ met hierbij vermeld:[bedrijfsnaam 2][adres 2] GorinchemNederlandBij nummer 2. staat ‘Consignee’ met hierbij vermeld:[bedrijfsnaam 3][adres 3] BirminghamBij nummer 3. staat ‘Place of Delivery of the goods’ met hierbij vermeld:Birmingham United KingdomBij nummer 4. staat ‘Place and Date of taking over the goods’ met hierbij vermeld:Gorinchem Nederland 24/11/2016Bij nummer 6 7 9 en 9 staat vermeld:3 thermosafe shipper medical goods jetrea insulab opticsBij nummer 16. staat ‘Carrier’ en ‘Code of Carrier’ met hierbij vermeld:[bedrijfsnaam 1]NederlandEn[kenteken 1]Bij nummer 23. staat ‘Tractor License Plate’ met hierbij vermeld:En “Trailer License Plate” met hierbij vermeld:[medeverdachte 1]Boekingsbevestiging overtocht naar Engeland Met betrekking tot de reservering of boekingsbevestiging kan ik het volgende verklaren. Boven aan de boekingsbevestiging staat een logo met hierin ‘Course Wise 100’ en hieronder ‘WORLD WIDE SHIPPING’. Verder staat erin vermeld: Aan: [bedrijfsnaam 1] Van: [naam 3] . T.a.v.: [verdachte] . Datum: 23-11-2016. Email: [e-mailadres] . Tijd: 12:32Verder staat er in vermeld onder nummer 1 dat het de boot betreft van 24-11-2016 Hoek van Holland naar Killingholme te 20:45 uur. Kenteken lengte en Chauffeur(s) [kenteken 1]  600 mtr en 1 Chauffeur. Rederij en Belangrijke informatie: Stena Line en Geen.


Onder nummer 2 staat vermeld dat het de boot betreft van 25-11-2016 van Killingholme naar Hoek van Holland te 20:30 uur. Kenteken lengte en Chauffeur(s) [kenteken 1]  600 mtr en 1 Chauffeur. Rederij en Belangrijke informatie: Stena Line en Geen.

14. Een proces-verbaal van 11 januari 2017 in de wettelijke vorm opgemaakt door de daartoe bevoegde opsporingsambtenaren [verbalisant 13] en [verbalisant 14]  zaaksdossier doorgenummerde pagina’s 100-102.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisanten:Op 11 januari 2017 hebben wij verbalisanten bij het autoverhuurbedrijf [bedrijfsnaam 4] gesproken met baliemedewerker [naam 4] en bedrijfsleider [naam 5] . Uit huurovereenkomsten bleek dat op naam van [bedrijfsnaam 1] [verdachte] meerdere malen de Mercedes Vito met het kenteken [kenteken 1] heeft gehuurd waaronder in de periode 25-10-’16 – 30-11-‘16.Ten aanzien van verdachte [verdachte] verklaarden de medewerkers van [bedrijfsnaam 4] dat [verdachte] een vaste klant is die elke week standaard een voertuig huurt vanaf donderdag tot en met maandag. Bij [bedrijfsnaam 4] is bekend dat [verdachte] met grote voorkeur een bepaald voertuig wenst te huren: een Mercedes Vito bedrijfsbus met het kenteken [kenteken 1] . [verdachte] heeft duidelijk aan de medewerkers van [bedrijfsnaam 4] te kennen gegeven dat hij geen genoegen neemt met een ander huurvoertuig. [verdachte] betaalt het huren van de Mercedes bus altijd contant. Uit de huurovereenkomsten blijkt dat verdachte [verdachte] als huurder van het busje altijd zijn bedrijf [bedrijfsnaam 1] opgaf. Als bestuurder gaf verdachte [verdachte] zijn eigen naam en adres op. Onder de bedrijfsnaam [bedrijfsnaam 1] werden ook diverse andere voertuigen bij [bedrijfsnaam 4] gehuurd. Hierbij werd in de meeste gevallen [verdachte] als bestuurder opgegeven. Bij de huur van een VW Caddy met buitenlandtoestemming werd [medeverdachte 1] als bestuurder geregistreerd. Als iemand een auto huurt bij [bedrijfsnaam 4] dient van te voren aangegeven te worden of er met het gehuurde voertuig naar het buitenland wordt gereden. Volgens de [bedrijfsnaam 4] medewerkers gaf [verdachte] bij de Mercedes bus altijd aan dat de Mercedes bus naar het buitenland zou gaan. Dit wordt ondersteund door de GPS-gegevens.



15Een proces-verbaal van bevindingen GPS gegevens Mercedes Vito [kenteken 1] van 26 januari 2017 in de wettelijke vorm opgemaakt door de daartoe bevoegde opsporingsambtenaar [verbalisant 15]  zaaksdossier doorgenummerde pagina’s 145-147.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Ik heb de GPS-gegevens met betrekking tot de Mercedes Vito met het kenteken [kenteken 1] onderzocht. Uit de bestanden met GPS-gegevens kwam onder andere het volgende naar voren: Op 28 oktober is geregistreerd dat omstreeks 10:12 uur Mercedes Vito 1 uur en 32 minuten heeft stil gestaan aan de [straatnaam 4] te Purmerend. Op 3 november 2016 is geregistreerd dat omstreeks 18:48 uur de Mercedes Vito stil stond aan [straatnaam behorend bij adres 1] te Purmerend gedurende 1 uur en 48 minuten. Op 9 november 2016 is geregistreerd dat de Mercedes Vito omstreeks 18:22 uur gedurende 1 uur en 23 minuten stil stond aan [straatnaam behorend bij adres 1] te Purmerend.Op 15 november 2016 is geregistreerd dat de Mercedes Vito omstreeks 16:40 uur gedurende 11 minuten stil stond aan de [straatnaam 2] te Purmerend. Vervolgens reed de Mercedes Vito van de [straatnaam 2] naar [straatnaam behorend bij adres 1] te Purmerend. Aan [straatnaam behorend bij adres 1] te Purmerend heeft de Mercedes Vito 1 uur en 14 minuten stilgestaan.De eerstvolgende geregistreerde data zijn op 16 november in North Killingholme CP in Engeland omstreeks 07:46 uur.Op 17 november is geregistreerd dat omstreeks 09:36 uur de Mercedes Vito zich in Vlaardingen bevond.

16. Een proces-verbaal van bevindingen van 24 november 2016 in de wettelijke vorm opgemaakt door de daartoe bevoegde opsporingsambtenaren [verbalisant 4] en [verbalisant 5]  zaaksdossier doorgenummerde pagina’s 54-55.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisanten:Op 24 november 2016 hebben wij de verdachte [medeverdachte 1]  gefouilleerd. Bij het fouilleren van de verdachte hebben wij aangetroffen 1 Nokia telefoon 450 euro in contanten en 150 Engelse ponden.
17. Een proces-verbaal van relaas van 9 februari 2017 in de wettelijke vorm opgemaakt door de daartoe bevoegde opsporingsambtenaar [verbalisant 11]  beslagdossier relaas pagina 7.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant: Op 24 november 2016 zijn onderstaande verdachten aangehouden. Onder de verdachten zijn de volgende goederen in beslag genomen:[medeverdachte 3] : telefoon Nokia[verdachte] : 119475 euro; telefoon Nokia; telefoon BlackBerry[medeverdachte 1] : Nokia telefoon locatie aantreffen: droeg verdachte in zijn hand.
18. Een proces-verbaal van bevindingen van 2 mei 2017 in de wettelijke vorm opgemaakt door de daartoe bevoegde opsporingsambtenaar [verbalisant 16]  nazending doorgenummerde pagina 6.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisant:De telefoon in beslag genomen bij verdachte [medeverdachte 3] is aangetroffen in de auto waar de verdachte is aangehouden en lag naast hem.De telefoon in beslag genomen bij verdachte [verdachte] is aangetroffen bij diens fouillering.
19. Een proces-verbaal van bevindingen van 28 november 2016 in de wettelijke vorm opgemaakt door de daartoe bevoegde opsporingsambtenaren [verbalisant 17] en [verbalisant 12]  zaaksdossier doorgenummerde pagina’s 71-73.Dit proces-verbaal houdt in voor zover van belang en zakelijk weergegeven als de bevindingen van voornoemde verbalisanten:Bij de [medeverdachte 1] werd een mobiele telefoon in beslaggenomen met hierin een simkaart van provider [naam provider] . De simkaart heeft telefoonnummer [telefoonnummer 1]  hierna te noemen als telefoonnummer *3205.Bij de verdachte [verdachte] werd een mobiele telefoon inbeslaggenomen met hierin een simkaart van de provider [naam provider] . De simkaart heeft telefoonnummer [telefoonnummer 2]  hierna te noemen als telefoonnummer *4430.Bij de verdachte [medeverdachte 3] werd een mobiele telefoon in beslaggenomen met hierin een simkaart van provider [naam provider] . De simkaart heeft telefoonnummer [telefoonnummer 3]  hierna te noemen als telefoonnummer *4312.Uit de contactenlijst van telefoonnummer *3205 blijkt dat er in totaal 5 contacten in de telefoon staan opgeslagen. In de lijst staan 3 contacten welke behoren aan Klantenservice Opwaarderen en Voicemail. Verder staan de overige contacten hieronder vermeld:


- Naam: Bigot	Telefoonnummer: *4312
- Naam: Rally	Telefoonnummer: *4430

Uit de logbestanden blijkt dat het telefoonnummer *3205 een aantal keer telefonisch contact heeft gehad tussen de data van 15-11-2016 tot en met 24-11-2016. In totaal heeft het nummer *3205 28 keer contact met verschillende telefoonnummers. Hiervan heeft het nummer *3205 18 keer contact gehad zowel inkomend als uitgaand met het telefoonnummer *4430. De laatste keren dat deze telefoonnummers met elkaar contact hadden was op 24-11-2016. Hieronder worden de tijdstippen weergegeven van de tijden dat er contact was op 24-11-2016:
- Tijd 02:06:58 uur voor de duur van 00:00:14 uur
- Tijd 12:17:21 uur voor de duur van 00:01:26 uur
- Tijd 13:38:56 uur voor de duur van 00:00:06 uur
- Tijd 13:55:43 uur voor de duur van 00:01:34 uur
- Tijd 15:43:52 uur voor de duur van 00:04:25 uur
- Tijd 15:55:07 uur voor de duur van 00:00:35 uur
- Tijd 16:24:22 uur voor de duur van 00:00:05 uur
- Tijd 16:24:22 uur voor de duur van 00:00:05 uur
Het telefoonnummer *3205 heeft in totaal 5 keer contact gehad zowel inkomend als uitgaand met het telefoonnummer *4312.



Uit de contactenlijst van telefoonnummer *4430 blijkt dat er in totaal 3 contacten in de telefoon staan opgeslagen. In de lijst de volgende contacten vermeld:
- Naam: Ik		Telefoonnummer:*4430
- Naam: Mo		Telefoonnummer: *4312
- Naam: Oogjes Toe	Telefoonnummer: *3205
Uit de logbestanden blijkt dat het telefoonnummer *4430 een aantal keer telefonisch contact heeft gehad van 16-11-2016 tot en met 24-11-2016. In totaal heeft het telefoonnummer *4430 46 keer telefonisch contact gehad met verschillende telefoonnummers. Hiervan heeft het telefoonnummer *4430 32 keer contact gehad zowel inkomend als uitgaand met telefoonnummer *4312. De laatste keren dat deze telefoonnummers met elkaar contact hadden was op 24-11-2016. Hieronder worden de tijdstippen weergegeven van de tijden dat er contact was op donderdag 24-11-2016:
- Tijd 08:28:42 uur voor de duur van 00:02:10 uur
- Tijd 08:49:00 uur voor de duur van 00:01:18 uur
- Tijd 09:09:36 uur voor de duur van 00:00:18 uur
- Tijd 09:33:03 uur voor de duur van 00:00:20 uur
- Tijd 09:35:17 uur voor de duur van 00:01:21 uur
- Tijd 11:33:17 uur voor de duur van 00:00:15 uur
- Tijd 13:27:28 uur voor de duur van 00:00:01 uur
- Tijd 13:28:39 uur voor de duur van 00:00:49 uur
- Tijd 15:56:36 uur voor de duur van 00:08:35 uur
- Tijd 16:05:26 uur voor de duur van 00:00:50 uur
- Tijd 16:58:59 uur voor de duur van 00:01:30 uur
- Tijd 17:16:41 uur voor de duur van 00:00:27 uur
- Tijd 17:27:27 uur voor de duur van 00:00:24 uur
- Tijd 17:47:10 uur voor de duur van 00:00:10 uur



Uit de logbestanden blijkt dat het telefoonnummer *4430 in totaal 14 keer contact heeft gehad zowel inkomend als uitgaand met het telefoonnummer *3205. De laatste keren dat deze telefoonnummers met elkaar contact hadden was op 24-11-2016. Hieronder worden de tijdstippen weergegeven van de tijden dat er contact was op donderdag 24-11-2016:
- Tijd 12:17:21 uur voor de duur van 00:01:25 uur
- Tijd 13:38:57 uur voor de duur van 00:00:06 uur
- Tijd 15:43:52 uur voor de duur van 00:04:24 uur
- Tijd 15:55:07 uur voor de duur van 00:00:35 uur
- Tijd 16:24:22 uur voor de duur van 00:00:05 uur
- Tijd 19:07:28 uur voor de duur van 00:00:20 uur
In de inbox van het telefoonnummer *4430 stonden 22 sms-berichten.



Uit de contactenlijst van telefoonnummer 4312 blijkt dat er in totaal 4 contacten op de SIM kaart
staan opgeslagen. Dit betreft telefoonnummers behoren bij de contactnamen Beltegoed Klantenservice Opwaarderen en Voicemail. De telefoon was verder leeg.



20. Een geschrift zijnde een extractierapport [het hof begrijpt: met betrekking tot telefoonnummer *3205] als bijlage gevoegd bij het hiervoor vermelde proces-verbaal van bevindingen van verbalisanten [verbalisant 17] en [verbalisant 12] van 28 november 2016 zaaksdossier doorgenummerde pagina 84.Dit geschrift houdt in voor zover van belang en zakelijk weergegeven:SMS-berichtenMap: inboxPartij: [naam provider]Tijd: 16-11-2016 05:46:41Bericht: Welkom in Verenigd Koninkrijk!
21. Een geschrift zijnde een extractierapport als bijlage gevoegd bij het hiervoor vermelde proces-verbaal van bevindingen van verbalisanten [verbalisant 17] en [verbalisant 12] van 28 november 2016 zaaksdossier doorgenummerde pagina’s 74-78.Dit geschrift houdt in voor zover van belang en zakelijk weergegeven:Casusnaam: Telefoon [verdachte]sms-berichten










Map


Partij


Tijd


Bericht




Inbox



                [naam provider]
              


16-11-2016
06:22:11


Welkom in Verenigd Koninkrijk!




Sent



                [telefoonnummer 3]
                Mo


22-11-201617:55:53


Warm




Inbox



                [telefoonnummer 3]
                Mo


22-11-2016
17:56:50


Oke spreek je vanavond wel even oke




Sent



                [telefoonnummer 3]
                Mo


22-11-2016
17:57:18


Oke




Inbox



                [telefoonnummer 3]
                Mo


22-11-2016
17:57:55


Oke baasie




Sent



                [telefoonnummer 3]
                Mo


22-11-2016
17:59:20


Bedoel het koude voor oogjes toe




Inbox



                [telefoonnummer 3]
                Mo


22-11-2016
18:00:18


Oke dorpsgek haha




Sent



                [telefoonnummer 3]
                Mo


24-11-201617:04:03



                [adres 4]
              




Inbox



                [telefoonnummer 3]
                Mo


24-11-2016
17:04:58


Oke







22. Een proces-verbaal verhoor verdachte van 25 november 2016 opgemaakt door mr. S. Jongeling rechter-commissaris belast met de behandeling van strafzaken in de rechtbank Noord-Holland zaaksdossier doorgenummerde pagina’s 230-232.Dit proces-verbaal houdt in voor zover van belang en zakelijk weergegeven als de tegenover de rechter-commissaris afgelegde verklaring van [medeverdachte 1]:Het klopt dat ik gisteren in een Mercedes Vito heb gereden. Het klopt dat ik later in Purmerend in een Citroën ben gaan zitten. De bestuurder van de Citroën is toen in de bus gaan zitten. U vraagt mij waarom ik in de Citroën ben gaan zitten. Dat was mij gevraagd. Volgens mij moest met de bus een lading worden bezorgd. Het klopt dat ik vervolgens lang bij een [naam tankstation] tankstation heb gewacht. Dat was mij gevraagd door de persoon die in de bus is gaan zitten. Dat is inderdaad meneer [verdachte] .
23. Een proces-verbaal verhoor verdachte van 29 november 2016 opgemaakt door mr. S. Jongeling rechter-commissaris belast met de behandeling van strafzaken in de rechtbank Noord-Holland zaaksdossier doorgenummerde pagina’s 256-257.Dit proces-verbaal houdt in voor zover van belang en zakelijk weergegeven als de tegenover de rechter-commissaris afgelegde verklaring van [medeverdachte 2]:Het klopt dat ik de loods [het hof begrijpt: aan [adres 1] ] had gehuurd. Ik had de loods ongeveer een maandje.
24. Een proces-verbaal verhoor verdachte van 25 november 2016 opgemaakt door mr. S. Jongeling rechter-commissaris belast met de behandeling van strafzaken in de rechtbank Noord-Holland zaaksdossier doorgenummerde pagina’s 274-276.Dit proces-verbaal houdt in voor zover van belang en zakelijk weergegeven als de tegenover de rechter-commissaris afgelegde verklaring van de verdachte:Het klopt dat ik gisteren ben aangehouden bij een loods in Purmerend. Ik was toen de bestuurder van de Mercedes-bus. Het klopt dat er iemand naast mij zat. Dat was inderdaad [medeverdachte 3] . U vraagt mij waar [medeverdachte 3] en ik op weg naar toe waren in de bus. Naar de andere heer. U vraagt mij of ik de heer bedoel die ik eerder had ontmoet. Ja [medeverdachte 1] . U vraagt mij of die nog bij het [naam tankstation] tankstation stond te wachten. Ja. U vraagt mij wat de bedoeling was. Dat het vervoerd zou worden. U vraagt mij wat vervoerd zou worden. De spullen die in de bus waren gezet. [medeverdachte 2] en [medeverdachte 3] hebben dus in de loods spullen in de bus gezet.
25. Een proces-verbaal van verhoor verdachte van 26 november 2016 in de wettelijke vorm opgemaakt door de daartoe bevoegde opsporingsambtenaren [verbalisant 18] en [verbalisant 19]  zaaksdossier doorgenummerde pagina’s 277-283.Dit proces-verbaal houdt in voor zover van belang en zakelijk weergegeven als tegenover voornoemde verbalisanten afgelegde verklaring van de verdachte:Afgelopen donderdag [het hof begrijpt: 24 november 2016] ben ik rond 3 uur ‘s middags weggegaan vanuit Rotterdam naar Purmerend. Ik ben in de Citroën C2 van mijn zus gegaan. Ik heb in Purmerend de bus overgenomen van die ander. Met ‘bus’ bedoel ik de Mercedes Vito waarin ik ben aangehouden. ‘Die ander’ is de heer [medeverdachte 1] . Daarna ben ik naar de plaats gereden waar ik moest zijn. Dit was een bedrijfspand aan de [straatnaam behorend bij adres 1] . Daar is een overheaddeur opengegaan. Ik heb de Mercedes naar binnen gereden. De overheaddeur is daarna dichtgegaan. In het bedrijfspand heb ik 10 dozen uitgeladen. In de dozen zat droogijs. Ik heb ook twee rolcontainers uit de Mercedes geladen. Daarna was de Mercedes leeg. Er was nog 1 persoon aanwezig. Hij was ongeveer 25 jaar ongeveer 180 cm blanke man. Ik heb te horen gekregen waar ik heen moest. Ik krijg de informatie door via de PGP. Dit is een BlackBerry waarmee ik alleen berichten kan sturen en ontvangen. Ik heb donderdagmorgen een berichtje gekregen op de PGP-telefoon. In het berichtje stond dat ik rond 4 uur op [adres 1] in Purmerend moest zijn. Daar zou iets geladen worden. U vraagt wat er gebeurde nadat ik de spullen had uitgeladen. De persoon die ook in de loods was ging daarna weg met een auto. De persoon die weg was gegaan kwam daarna terug in een andere auto en nog een andere persoon. Ik weet dat de tweede persoon [naam 6] heet. Hij is ongeveer 185 cm blanke man kort haar vrij mager postuur ongeveer 40/50 jaar. Deze persoon wordt in dit proces-verbaal verder de oudere genoemd. Ik zag dat in de hal drie dichte containers zaten. Ik zag dat de containers met een vorkheftruck in de Mercedes-bus werden gezet. Degene die op de vorkheftruck zat was de jongere. De jongen die al in het bedrijfspand was toen ik aankwam. Deze jongen heeft alle drie de containers in de Mercedes gezet. Ik stond naast de Mercedes toen ze aan het inladen waren. De andere man was degene met de vorkheftruck aan het begeleiden zoals de container verder de Mercedes induwen. Toen ze klaar waren met inladen ben ik ingestapt in de Mercedes als bestuurder. De persoon die later aankwam is bij mij ingestapt als passagier. De overheaddeur werd daarop opengedaan door de jongere man die ook de heftruck had bestuurd. Daarop heb ik de Mercedes uit het bedrijfspand gereden. .Ik raakte toentertijd in gesprek met iemand via een gemeenschappelijke kennis. Dat is een aantal weken geleden geweest. Deze persoon benaderde mij voor dit werk. Ze vroegen mij of ik medicijnen wilde rijden. Ik had wel een idee dat het geen medicijnen waren die ik zou vervoeren. U zegt dat er op een gegeven moment een telefoongesprek is geweest met meneer [medeverdachte 1]  waarbij deze persoon ook contact heeft met een politieagent. Dat was ik. Ik moest nadat ik uit het bedrijfspand was gereden naar het pompstation rijden. Ik denk dat het de [naam tankstation] was. De informatie waar ik heen moest rijden kwam van degene die verder moest rijden. Ik kreeg de opdracht om naar het pompstation te gaan van degene die verder moest rijden. Ik zou de Mercedes overdragen aan iemand anders. De Mercedes is van een verhuurbedrijf genaamd [bedrijfsnaam 4] . Ik heb de Mercedes gehuurd. Volgens mij hadden de containers als bestemming Engeland.



26. Een proces-verbaal verhoor verdachte van 29 november 2016 opgemaakt door mr. S. Jongeling rechter-commissaris belast met de behandeling van strafzaken in de rechtbank Noord-Holland zaaksdossier doorgenummerde pagina’s 284-285.Dit proces-verbaal houdt in voor zover van belang en zakelijk weergegeven als de tegenover de rechter-commissaris afgelegde verklaring van de verdachte:Het was de bedoeling dat ik met de Mercedes-bus terug zou rijden naar het tankstation. Daar zou [medeverdachte 1] nog steeds zijn. [medeverdachte 1] zou dan in de bus stappen en ik zou weer in de Citroën stappen. U zegt tegen mij dat er een boekingsbevestiging is aangetroffen van rederij Stena Line. Dat klopt. Ik heb die boeking gemaakt. U vraagt mij of dat woensdag [het hof begrijpt: op 23 november 2016] was. Ja. De vrachtbrief die is aangetroffen heb ik donderdag [het hof begrijpt: op 24 november 2016] gekregen in Rotterdam. U vraagt mij of ik de twee mannen die ik donderdag in de loods heb gezien al eens eerder had gezien. Ik had de oudere man eerder gezien. Dit is de man die door de jongere man is opgehaald. U vraagt mij wanneer ik de oudere man eerder had gezien. Eerder op donderdag zelf maar ook eerder in de dagen voor donderdag. U vraagt mij of dat in Rotterdam was. Ja.
27. Een proces-verbaal van verhoor verdachte van 30 november 2016 in de wettelijke vorm opgemaakt door de daartoe bevoegde opsporingsambtenaren [verbalisant 18] en [verbalisant 20]  zaaksdossier doorgenummerde pagina’s 287-291.Dit proces-verbaal houdt in voor zover van belang en zakelijk weergegeven als de tegenover voornoemde verbalisanten afgelegde verklaring van de verdachte:Ik heb de Mercedes iets langer dan een week voor de donderdag [het hof begrijpt: 24 november 2016] gehuurd en zou deze auto maandag 28 november 2016 terug brengen. Ik heb die auto gehuurd omdat een ander daar dat mee zou gaan vervoeren. Het was overduidelijk dat Meneer [medeverdachte 1] met deze Mercedes zou gaan rijden. Ik heb die Mercedes een paar dagen daarvoor bij [medeverdachte 1] gebracht. Ik had een rood telefoontje gekregen waarmee ik contact met [medeverdachte 1] had. Daar stonden drie nummers in voorgeprogrammeerd. Met deze nummers moest ik bellen. Ik heb een PGP-telefoon gekregen van dezelfde persoon als de man waar ik die rode telefoon van heb gekregen. Op die PGP-telefoon heb ik via een emailbericht de opdracht gekregen om naar dat tankstation te gaan. Verder stond daar in hoe laat waar en wat ik moest gaan doen. Ik moest naar een bedrijfspand toe. Van tevoren is mij gezegd dat de bus naar Engeland moest. Meneer [medeverdachte 1] zou dit transport naar Engeland verzorgen voor zover ik weet. Hij zou dat via de Stena Line gaan doen. Ik moest dat voor hun regelen/boeken. Ik heb de boeking per telefoon geregeld. De periode was donderdag 24 november heen en vrijdag 25 november retour.


28. Een proces-verbaal van verhoor verdachte van 18 januari 2017 in de wettelijke vorm opgemaakt door de daartoe bevoegde opsporingsambtenaren [verbalisant 14] en [verbalisant 13]  zaaksdossier doorgenummerde pagina’s 292-300.Dit proces-verbaal houdt in voor zover van belang en zakelijk weergegeven als de tegenover voornoemde verbalisanten afgelegde verklaring van de verdachte:U zegt mij dat u van mij in beslag hebt genomen een mobiele telefoon [telefoonnummer 2]  waarin de contacten Ik Mo en Oogjes toe staan. Oogjes toe is meneer [medeverdachte 1] en Mo is meneer [medeverdachte 3] . Ik heb deze telefoon sinds een paar dagen voor 24 november 2016.  U zegt dat ik met deze telefoon met regelmaat contact heb met meneer [medeverdachte 1] en meneer [medeverdachte 3] en u vraagt waarom. We moesten elkaar bellen om af te spreken. Als we elkaar dan fysiek zagen werden er daadwerkelijk afspraken over wat te doen gemaakt. U vraagt wat er in de Vito-bus naar Engeland vervoerd zou worden. Zogenaamd medicijnen. Ik had daar wel mijn bedenkingen bij. Ik had er het gevoel bij dat ik in ieder geval niet ermee naar Engeland wilde rijden. Toen ze doorkregen dat ik dit niet wilde doen met verboden middelen hebben ze [medeverdachte 1] ingeschakeld. Ik ging alleen. Ik ben niet met [medeverdachte 1] samen naar Engeland geweest. Ik weet ook niet of hij dan leeg of met verboden middelen die kant op is gegaan. Voor mijn werkzaamheden op 24 november 2016 heb ik gekregen wat ik in mijn fouillering had 1000 euro. U vraagt wat [medeverdachte 2] en ik hebben gedaan nadat de Vito naar binnen was gereden en de deur was gesloten. Ik heb die spullen eruit gehaald. Ik heb het ijs en de bakken eruit gehaald. Ik zag bakken ik had er twee meegebracht en nu waren het er drie. Een van beide mannen heeft de drie bakken (iso-bakken op wielen) met de vorkheftruck in de Vito-bus gezet. Ik heb de bakken vastgezet met spanbanden. Over de telefoon spreek ik alleen met [medeverdachte 3] . Nadat ik telefonisch met [medeverdachte 3] heb gesproken spreek ik met hem ergens af om een opdracht van hem door te nemen. Ik heb [medeverdachte 1] voor 24 november 2016 één keer gezien. Dat was op initiatief van [medeverdachte 3] . Dit was om elkaar voor te stellen. 

29. Een proces-verbaal verhoor getuige van 19 mei 2017 opgemaakt door mr. H.A. Stalenhoef rechter-commissaris belast met de behandeling van strafzaken in de rechtbank Noord-Holland los stuk.Dit proces-verbaal houdt in voor zover van belang en zakelijk weergegeven als de tegenover de rechter-commissaris afgelegde verklaring van [medeverdachte 2] :Het klopt dat ik op 24 november 2016 in de loods op het adres [adres 1] aanwezig was. Ik ben de huurder en de gebruiker van die loods. Het busje waar de verdovende middelen in zijn aangetroffen kwam naar binnen rijden. Ik zag die bakken staan omwikkeld met folie. Ik heb die bakken in de wagen gezet omdat ik met een vorkheftruck overweg kan. Het klopt dat ik met een voertuig de loods ben uitgereden en enige tijd later met een ander voertuig en met de heer [medeverdachte 3] naast mij ben teruggekomen. [verdachte] had mij gevraagd om [medeverdachte 3] op te pikken bij de snackbar.

30. Een proces-verbaal verhoor getuige van 19 mei 2017 opgemaakt door mr. H.A. Stalenhoef rechter-commissaris belast met de behandeling van strafzaken in de rechtbank Noord-Holland los stuk.Dit proces-verbaal houdt in voor zover van belang en zakelijk weergegeven als de tegenover de rechter-commissaris afgelegde verklaring van [medeverdachte 1] :Ik had Engelse Ponden bij mij omdat ik medicijnen naar Engeland moest brengen.


De hiervoor vermelde bewijsmiddelen voor zover het geschriften als bedoeld in artikel 344 eerste lid aanhef onder 5° van het Wetboek van Strafvordering betreffen zijn telkens slechts gebezigd in verband met de inhoud van de andere bewijsmiddelen.




Strafbaarheid van het bewezenverklaarde




Geen omstandigheid is aannemelijk geworden die de strafbaarheid van het bewezenverklaarde uitsluit zodat dit strafbaar is.



Het bewezenverklaarde levert op:

medeplegen van opzettelijk handelen in strijd met het in artikel 2 onder A van de Opiumwet gegeven verbod meermalen gepleegd.






Strafbaarheid van de verdachte




De verdachte is strafbaar omdat geen omstandigheid aannemelijk is geworden die de strafbaarheid ten aanzien van het bewezenverklaarde uitsluit.






Oplegging van straffen




De rechtbank Noord-Holland heeft de verdachte voor het in eerste aanleg bewezenverklaarde veroordeeld tot een gevangenisstraf van 7 jaren.



De advocaat-generaal heeft gevorderd dat de verdachte voor het tenlastegelegde zal worden veroordeeld tot een gevangenisstraf van 6 jaren.



De raadsman heeft kort weergegeven aangedragen dat de verdachte slechts een rol als ‘onderknuppel’ heeft gespeeld in de uitvoer van de verdovende middelen waarmee rekening dient te worden gehouden in de bepaling van de op te leggen straf. Voorts rechtvaardigen de persoonlijke omstandigheden van de verdachte zoals een grote financiële schuld een matige gezondheid en het feit dat de verdachte na de schorsing van zijn voorlopige hechtenis zijn leven op orde heeft gekregen het opleggen van ofwel een gevangenisstraf gelijk aan de duur van de voorlopige hechtenis ofwel een gevangenisstraf waarvan het onvoorwaardelijke deel gelijk is aan de voorlopige hechtenis ofwel een gevangenisstraf waardoor de verdachte onmiddellijk voorwaardelijk in vrijheid wordt gesteld ofwel een gevangenisstraf waardoor de verdachte nog maximaal 6 maanden de gevangenis in moet.



Het hof heeft in hoger beroep de op te leggen straf bepaald op grond van de ernst van het feit en de omstandigheden waaronder dit is begaan en gelet op de persoon van de verdachte. Het hof heeft daarbij in het bijzonder het volgende in beschouwing genomen.



De verdachte heeft zich schuldig gemaakt aan het met anderen uitvoeren van bijna 300 kilogram/liter MDMA cocaïne en amfetamine-base. Deze stoffen zijn schadelijk voor de gezondheid van personen. Gelet op de grote hoeveelheid en het feit dat de drugs als bestemming Engeland hadden kan het niet anders dan dat de drugs die miljoenen euro’s waard waren bestemd waren tot verdere verkoop. De verdachte heeft – door te handelen als hiervoor omschreven – kennelijk uit winstbejag en met voorbijzien aan de risico’s voor de gezondheid een rol gespeeld bij het uitvoeren met als doel het op de buitenlandse markt brengen van voornoemde drugs. De verspreiding van en handel in harddrugs gaat gepaard met vele andere vormen van criminaliteit zoals aantasting van het financiële verkeer door het met de handel in verdovende middelen gepaard gaande witwassen en geweldsdelicten waarvan niet zelden onschuldige burgers het slachtoffer worden. Het hof neemt het de verdachte zeer kwalijk dat hij heeft bijgedragen aan het in stand houden van dit criminele circuit. De ernst van het bewezenverklaarde maakt dan ook dat niet kan worden volstaan met de oplegging van een andere dan een langdurige vrijheidsbenemende straf.



Het hof heeft acht geslagen op de straffen die voor het in-en uitvoeren van harddrugs plegen te worden opgelegd en die hun weerslag vinden in de oriëntatiepunten van het Landelijk Overleg Vakinhoud Strafrecht (LOVS). Hierin wordt voor het in- of uitvoeren van meer dan 20.000 gram drugs in een georganiseerd verband een gevangenisstraf van 72 maanden (zijnde 6 jaren) of meer genoemd. Het hof zal deze straf dan ook als uitgangspunt nemen.

In strafverzwarende zin weegt het hof mee dat de verdachte en zijn medeverdachten meer dan 10 keer zoveel drugs hebben uitgevoerd als in het oriëntatiepunt wordt genoemd. Daarmee acht het hof de door de rechtbank opgelegde gevangenisstraf van 7 jaren in beginsel passend.



Anders dan de raadsman ziet het hof niet in dat de verdachte een beduidend kleinere rol heeft gespeeld dan zijn medeverdachten. Hij heeft essentiële handelingen verricht zonder welke de uitvoer van de verdovende middelen niet zou lukken. Het hof ziet derhalve in de rol van de verdachte geen strafverminderende omstandigheid. Ook in de persoonlijke omstandigheden van de verdachte ziet het hof geen aanleiding om de straf te matigen. De verdachte heeft er weloverwogen voor gekozen om het bewezenverklaarde feit te plegen. De tijd die de verdachte in voorlopige hechtenis heeft doorgebracht is onvoldoende om als gevangenisstraf recht te doen aan de ernst van het feit.



In hoger beroep is de redelijke termijn als bedoeld in artikel 6 van het Europees Verdrag voor de Rechten van de Mens en de fundamentele vrijheden (EVRM) in aanzienlijke mate overschreden. Ter compensatie daarvan zal het hof in plaats van de hiervoor genoemde straf een gevangenisstraf voor de duur van 6 jaren opleggen.



Tenuitvoerlegging van de opgelegde gevangenisstraf zal volledig plaatsvinden binnen de penitentiaire inrichting tot het moment dat de veroordeelde in aanmerking komt voor deelname aan een penitentiair programma als bedoeld in artikel 4 Penitentiaire beginselenwet dan wel de regeling van voorwaardelijke invrijheidsstelling als bedoeld in artikel 6:2:10 Wetboek van Strafvordering aan de orde is.





Beslissingen ten aanzien van het beslag




Het in beslag genomen en nog niet teruggegeven geldbedrag van € 1.19475 behoort aan de verdachte toe. De verdachte heeft verklaard dat hij het geld als betaling voor het tenlastegelegde en bewezenverklaarde feit had verkregen. Het geldbedrag zal derhalve worden verbeurd verklaard aangezien het door middel van het tenlastegelegde en bewezenverklaarde is verkregen.



De in beslag genomen en nog niet teruggegeven Blackberry-telefoon behoort aan de verdachte toe. De verdachte heeft verklaard dat hij met die telefoon werd opgeroepen om het tenlastegelegde en bewezenverklaarde te plegen. Het tenlastegelegde en bewezenverklaarde is derhalve met behulp van het voornoemde voorwerp begaan. Het zal daarom worden verbeurd verklaard.



Het tenlastegelegde en bewezenverklaarde is begaan met behulp van de rode Nokia dual sim-telefoon een in beslag genomen en niet teruggegeven voorwerp aangezien de verdachte met die telefoon contact had met de medeverdachten. Het voorwerp behoort de verdachte toe. Het zal daarom worden verbeurd verklaard.





Toepasselijke wettelijke voorschriften




De op te leggen straffen zijn gegrond op de artikelen 2 en 10 van de Opiumwet en de artikelen 33 33a en 47 van het Wetboek van Strafrecht.






BESLISSING




Het hof:



Vernietigt het vonnis waarvan beroep en doet opnieuw recht:



Verklaart zoals hiervoor overwogen bewezen dat de verdachte het tenlastegelegde heeft begaan.



Verklaart niet bewezen hetgeen de verdachte meer of anders is tenlastegelegd dan hierboven is bewezenverklaard en spreekt de verdachte daarvan vrij.



Verklaart het bewezenverklaarde strafbaar kwalificeert dit als hiervoor vermeld en verklaart de verdachte strafbaar.



Veroordeelt de verdachte tot een gevangenisstraf voor de duur van 6 (zes) jaren.



Beveelt dat de tijd die door de verdachte vóór de tenuitvoerlegging van deze uitspraak in enige in artikel 27 eerste lid van het Wetboek van Strafrecht bedoelde vorm van voorarrest is doorgebracht bij de uitvoering van de opgelegde gevangenisstraf in mindering zal worden gebracht voor zover die tijd niet reeds op een andere straf in mindering is gebracht.




Verklaart verbeurd het in beslag genomen nog niet teruggegeven voorwerp te weten:

- [geldbedrag]



Verklaart verbeurd het in beslag genomen nog niet teruggegeven voorwerp te weten:

- [telefoon 1]



Verklaart verbeurd het in beslag genomen nog niet teruggegeven voorwerp te weten:

- [telefoon 2] .

Heft op het – geschorste – bevel tot voorlopige hechtenis van de verdachte.



Dit arrest is gewezen door de meervoudige strafkamer van het gerechtshof Amsterdam waarin zitting hadden mr. H.A. van Eijk mr. N. van der Wijngaart en mr. M. Gonggrijp-van Mourik in tegenwoordigheid van mr. C.H. Sillen griffier en is uitgesproken op de openbare terechtzitting van dit gerechtshof van 17 november 2021.




De jongste raadsheer is buiten staat dit arrest mede te ondertekenen.




