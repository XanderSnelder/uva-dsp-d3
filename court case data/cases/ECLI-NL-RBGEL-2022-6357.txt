




RECHTBANK GELDERLAND




Team strafrecht



Zittingsplaats Zutphen



Parketnummer: 05/880906-17
Datum uitspraak	: 7 november 2022



Tegenspraak




vonnis van de meervoudige kamer




in de zaak van




de officier van justitie




tegen





          [verdachte]
        
geboren op [geboortedatum] 1988 in [geboorteplaats]  
wonende aan het [adres 1] 
op dit moment gedetineerd in de P.I. Grave in Grave (UAH).



Raadsman: mr. B. Kurvers advocaat in 's-Hertogenbosch.




Dit vonnis is gewezen naar aanleiding van het onderzoek op de openbare terechtzitting van 
24 oktober 2022. 





1De inhoud van de tenlastelegging


Aan verdachte is ten laste gelegd dat:



1.
hij op of omstreeks 20 april 2017 te Arnhem in elk geval in Nederland tezamen en in vereniging met (een) ander(en) althans alleen opzettelijk heeft bereid en/of bewerkt en/of verwerkt in elk geval opzettelijk aanwezig heeft gehad 



(in totaal) ongeveer 21.45552 gram amfetamine en/of 


(in totaal) ongeveer 3 gram 2C-B en/of 


(in totaal) ongeveer 10.970 pillen bevattende 2C-B en/of 


(in totaal) ongeveer 2.038 gram MDMA en/of 


(in totaal) ongeveer 17.637 pillen bevattende MDMA en/of 


(in totaal) ongeveer 4775 gram heroïne en/of 


(in totaal) ongeveer 11.655 zegels bevattende LSD en/of 


(in totaal) ongeveer 32107 gram cocaïne 


in elk geval (telkens) een hoeveelheid van een materiaal bevattende amfetamine en/of 2C-B en/of MDMA en/of heroïne en/of LSD en/of cocaïne zijnde amfetamine 2C-B MDMA heroïne LSD en/of cocaïne (telkens) (een) middel(len) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


2.
hij op of omstreeks 20 april 2017 te Arnhem in ieder geval in Nederland tezamen en in vereniging met (een) ander(en) althans alleen opzettelijk heeft bereid en/of bewerkt en/of verwerkt in elk geval opzettelijk aanwezig heeft gehad 



(in totaal) ongeveer 29874 gram hennep en/of 


(in totaal) ongeveer 33057 gram hasjiesj 


in elk geval een hoeveelheid van meer dan 30 gram van een materiaal bevattende hennep en/of een hoeveelheid van meer dan 30 gram van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties zijn toegevoegd zijnde hennep en/of hasjiesj (telkens) een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet; 


2.	Overwegingen ten aanzien van het bewijs





De feiten

Op grond van de bewijsmiddelen wordt het volgende dat verder ook niet ter discussie staat vastgesteld.



Verbalisanten traden vanwege een voorgenomen aanhouding van verdachte op 20 april 2017 om 11:45 uur binnen in de woning [adres 1] te Arnhem. In de woning waren [medeverdachte 2]  [medeverdachte 3] en [medeverdachte 1] (de rechtbank merkt op: de moeder van verdachte) aanwezig. Verdachte was daar niet aanwezig.



Toen de politieagenten door de moeder van verdachte in de woning werden binnengelaten zagen zij in de woonkamer een grote hoeveelheid op drugs lijkende goederen en zagen ze ook dat medeverdachte [medeverdachte 2] bezig was die in te pakken. Vervolgens vroegen en verkregen ze toestemming om de woning te doorzoeken. Daarbij vonden de verbalisanten een grote hoeveelheid op drugs lijkende goederen onder meer in de woonkamer de slaapkamer en de kinderkamer. Naast de bank in de woonkamer lag een zebragestreepte tas met een plastic zak pillen. Zij namen al die goederen in beslag.
De politie heeft die goederen genummerd gewogen en vervolgens indicatief getest. Vervolgens heeft het NFI monsters van de aangetroffen stoffen getest op de aanwezigheid van verdovende middelen. Daaruit kwam naar voren dat zich onder de inbeslaggenomen goederen onder meer bevonden:

21.45552 gram amfetamine;
3 gram 2C-B;
10.970 pillen bevattende 2C-B; 
2.038 gram MDMA; 
17.637 pillen bevattende MDMA; 
4775 gram heroïne; 
11.655 zegels bevattende LSD; 
32107 gram cocaïne;
29874 gram hennep en
33057 gram hasjiesj .



Het standpunt van de officier van justitie 

De officier van justitie heeft ter zitting gesteld dat wettig en overtuigend bewezen kan worden dat verdachte zich schuldig heeft gemaakt aan het aanwezig hebben van grote hoeveelheden harddrugs en softdrugs. De officier van justitie heeft de bewijsmiddelen opgesomd en nader toegelicht. 




Het standpunt van de verdediging

De raadsman heeft geen bewijsverweer gevoerd. 




De beoordeling door de rechtbank

Beelden van camera’s die rondom de flatwoning aan het [adres 1] in de periode rond 20 april 2017 stonden opgesteld zijn door verbalisanten bekeken. In de avond van 19 april 2017 vanaf 18.48 uur ziet de verbalisant een man op de camerabeelden die gelijkenis vertoont met verdachte. Deze persoon wordt een aantal keren op beeld waargenomen tot hij om 20.06 uur via de centrale hal het pand verlaat. Op de camerabeelden van de lift van 20.57 uur herkent verbalisant [medeverdachte 3] . Op de beelden van 20 april 2017 om 09.23 uur wordt [medeverdachte 1] herkend wanneer zij naar de flat loopt en in de lift stapt. Om 09.32 uur stapt [medeverdachte 1] weer in de lift en stapt uit op de begane grond. Om 10.44.27 uur komt de persoon die op verdachte lijkt weer in beeld komend vanaf de parkeerplaats. Hij stapt de lift in heeft een zwart/witte tas in zijn hand en stapt op een verdieping uit. Om 11.10 uur stapt [medeverdachte 1] vanaf de begane grond weer de lift in. Zij stapt korte tijd later op een verdieping uit. Om 11.42 uur stapt de persoon die op verdachte lijkt de lift weer in op een verdieping en loopt korte tijd later de flat uit.



Verdachte heeft verklaard dat hij op 20 april 2017 zijn kickboks spullen uit de woning heeft gepakt en er zijn moeder heeft binnengelaten. Daarna is hij weggegaan.  Zijn ex [getuige 2] en [medeverdachte 3] (de rechtbank leest: [medeverdachte 3] ) hebben een sleutel van de woning aan het [adres 1] . [medeverdachte 3] is een vriendin van verdachte.




        [medeverdachte 1] heeft verklaard dat haar zoon [verdachte] aan het [adres 1] in Arnhem woont. Hij woont daar alleen. Zij belde daar op 20 april 2017 om ongeveer 11.30 uur aan. Haar zoon had gevraagd of zij de kattenbak wilde verschonen. Haar zoon deed open. Er waren nog een meisje en een jongen in de woning. Hij heeft haar aan hen voorgesteld en is toen weggegaan.



Verdachte staat sinds 24 december 2013 in het GBA / de BRP ingeschreven op het adres [adres 1] in Arnhem. De bewoonster van [adres 2] heeft verklaard dat haar buurjongen er sinds enkele jaren woont. Twee à drie weken geleden sprak zij de buurjongen. Verder heeft zij de afgelopen tijd niemand bij de woning gezien. De bewoner van [adres 3] heeft verklaard dat zijn buurman alleen in de woning woont sinds zijn ex-vriendin [getuige 2] weg is. Hij heeft nooit iemand anders in de woning gezien maar zag [verdachte] ook niet vaak. De laatste keer was een paar weken voor de inval van de politie. De huismeester van het [adres 1] heeft verklaard dat hij de bewoner van nummer 123 wel eens naar de entree van de flat zag lopen en de lift zag ingaan. [getuige 2]  de ex-vriendin van verdachte heeft verklaard dat zij in 2014 op het [adres 1] met hem was gaan samenwonen en daar in december 2016 nog een aantal weken met hem heeft gewoond. Voor zover zij wist woonde verdachte daar nog steeds.



Verdachte maakt gebruik van het telefoonnummer [telefoonnummer] . Dit telefoonnummer staat op zijn naam geregistreerd sinds 2 augustus 2012. Aan de hand van de bevraagde en verstrekte historische verkeersgegevens behorende bij dat nummer is vastgesteld dat in de periode van 12 januari tot en met 11 juli 2017 van alle zendmast-aanstralingen tijdens ongeveer 30% van de aanstralingen de mast aan het Kleefseplein in Arnhem werd aangestraald. Die zendmast ligt op een afstand van ongeveer 100 meter van het [adres 1] in Arnhem.



De rechtbank stelt op basis van de hierboven weergegeven bewijsmiddelen allereerst vast dat verdachte de persoon is die is waargenomen op de camerabeelden. 



Dat verdachte de persoon op de beelden is betekent dat hij op 19 en 20 april 2017 in het flatgebouw aan het [adres 1] was. Dat hij in weerwil van zijn ontkennende verklaringen daarover op dat moment deze woning ook feitelijk bewoonde stelt de rechtbank vast op basis van zijn waargenomen verblijf in de woning het feit dat hij de toegangsdeur van die woning kon openen voor zijn moeder een en ander in verband en samenhang met zijn inschrijving op dat adres in de BRP de verklaringen van [medeverdachte 1]  die verklaart dat verdachte daar woont de verklaringen van de gebouwbeheerder en de buren aan het [adres 1]  die verklaren dat zij hem daar hebben gezien en het hiervoor genoemde proces-verbaal waaruit blijkt dat de telefoon van verdachte frequent een zendmast in de nabijheid van het [adres 1] aanstraalde.



De rechtbank merkt op dat voor het ‘aanwezig hebben’ van drugs als bedoeld in artikel 2 onder C van de Opiumwet is vereist dat de verdachte wetenschap had van de aanwezigheid van deze goederen én dat deze goederen zich binnen zijn machtssfeer bevonden. Naar algemene ervaringsregels mag worden aangenomen dat de bewoner van een woning bekend is met wat zich zoal in die woning bevindt. Dat de wetenschap van de aanwezigheid van die drugs bij verdachte kan worden verondersteld volgt naar het oordeel van de rechtbank verder uit de grote hoeveelheden en de vindplaatsen van deze drugs. Deze drugs waren veelal niet verstopt maar bevonden zich op toegankelijke en alledaagse plekken door de woning verspreid zoals de slaapkamer de kinderkamer en de woonkamer. Omdat de drugs in zijn woning lagen kon verdachte daarover de feitelijke macht uitoefenen in de zin dat hij daarover kon beschikken. De rechtbank concludeert dat wettig en overtuigend kan worden bewezen dat verdachte de tenlastegelegde drugs opzettelijk aanwezig heeft gehad. 



Nu de rechtbank bewezen acht dat verdachte wist dat er drugs in de woning aanwezig waren en dat hij hierover kon beschikken ziet de rechtbank zich vervolgens voor de vraag gesteld of er sprake is geweest van medeplegen. Medeplegen vereist een bewuste nauwe samenwerking. Dit betekent dat in ieder geval is vereist dat de (mede)dader zich niet alleen bewust is van de aanwezigheid van de goederen waartoe hij in een zekere machtsrelatie staat maar ook (1) dat zulks voor de andere mededaders ieder voor zich eveneens geldt én (2) dat de mededaders zich over en weer bewust zijn van die bewustheid bij de ander(en). Het medeplegen van opzettelijk aanwezig hebben vereist dus ten minste (de vaststelling van) een ‘tezamen afweten’ van de aanwezigheid van de goederen. Bovendien is vereist dat de ‘macht’ over de aanwezige goederen samen wordt uitgeoefend. 



Gelet op de reeds benoemde hoeveelheid drugs en de toegankelijke plaatsen waar de drugs in de woning werden aangetroffen is de rechtbank van oordeel dat het niet anders kan dan dat [medeverdachte 2] en [medeverdachte 3] van de aanwezigheid van deze goederen op de hoogte waren. [medeverdachte 2] werd door de politie gezien terwijl hij drugs aan het inpakken was in de woning van verdachte die zelf afwezig was. [medeverdachte 3] bevond zich op dat moment eveneens in de woonkamer. Zij had volgens de verklaring van verdachte een sleutel van de woning zodat zij ook zodoende feitelijk de beschikking had over de in de woning gelegen drugs. Net als [medeverdachte 2] beschikte zij over handschoenen die kennelijk tijdens het inpakken werden gebruikt. Verdachte heeft zijn moeder voorgesteld aan [medeverdachte 2] en [medeverdachte 3]  wat een verdere indicatie vormt dat verdachte deze beide personen kende en wist wat zij in zijn woning aan het doen waren. Bovendien is een zwart/witte tas aangetroffen naast de bank in de woonkamer met daarin een plastic zak met pillen. Verdachte is die ochtend in de lift naar boven gezien terwijl hij komend vanaf de parkeerplaats een dergelijke tas bij zich had. De verklaring van verdachte dat hij niet in de woonkamer is geweest en daar geen drugs heeft gezien acht de rechtbank niet geloofwaardig. De rechtbank concludeert dat de voornoemde omstandigheden samen de conclusie rechtvaardigen dat sprake is geweest van een nauwe en bewuste samenwerking tussen de verdachte en anderen zodat ook medeplegen wettig en overtuigend bewezen kan worden. 



Voor de tenlastegelegde handelingen van het bereiden bewerken of verwerken zijn ten aanzien van de beide feiten geen duidelijke aanknopingspunten voor betrokkenheid van verdachte in het dossier terug te vinden. De rechtbank zal verdachte daarom van deze handelingen vrijspreken. 

3.	De bewezenverklaring


Naar het oordeel van de rechtbank is wettig en overtuigend bewezen dat verdachte het tenlastegelegde heeft begaan te weten dat: 



1.
hij op of omstreeks 20 april 2017 te Arnhem in elk geval in Nederland tezamen en in vereniging met (een) ander(en) althans alleen opzettelijk heeft bereid en/of bewerkt en/of verwerkt in elk geval opzettelijk aanwezig heeft gehad 



(in totaal) ongeveer 21.45552 gram amfetamine en/of 


(in totaal) ongeveer 3 gram 2C-B en/of 


(in totaal) ongeveer 10.970 pillen bevattende 2C-B en/of 


(in totaal) ongeveer 2.038 gram MDMA en/of 


(in totaal) ongeveer 17.637 pillen bevattende MDMA en/of 


(in totaal) ongeveer 4775 gram heroïne en/of 


(in totaal) ongeveer 11.655 zegels bevattende LSD en/of 


(in totaal) ongeveer 32107 gram cocaïne 



in elk geval (telkens) een hoeveelheid van een materiaal bevattende amfetamine en/of 2C-B en/of MDMA en/of heroïne en/of LSD en/of cocaïne zijnde amfetamine 2C-B MDMA heroïne LSD en/of cocaïne (telkens) (een) middel(len) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


2.
hij op of omstreeks 20 april 2017 te Arnhem in elk geval in Nederland tezamen en in vereniging met (een) ander(en) althans alleen opzettelijk heeft bereid en/of bewerkt en/of verwerkt in elk geval opzettelijk aanwezig heeft gehad  



(in totaal) ongeveer 29874 gram hennep en/of 


(in totaal) ongeveer 33057 gram hasjiesj 



in elk geval een hoeveelheid van meer dan 30 gram van een materiaal bevattende hennep en/of een hoeveelheid van meer dan 30 gram van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties zijn toegevoegd zijnde hennep en/of hasjiesj (telkens) een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet; 


Wat meer of anders is ten laste gelegd dan hiervoor bewezen is verklaard is niet bewezen. 
Verdachte zal daarvan worden vrijgesproken.





4De kwalificatie van het bewezenverklaarde


Het bewezenverklaarde levert op:




feit 1:


medeplegen van opzettelijk handelen in strijd met een in artikel 2 onder C van de Opiumwet gegeven verbod;





feit 2:


medeplegen van opzettelijk handelen in strijd met een in artikel 3 onder C van de Opiumwet gegeven verbod.








5De strafbaarheid van de feiten


De feiten zijn strafbaar.





6De strafbaarheid van de verdachte


Verdachte is strafbaar nu geen omstandigheid is gebleken of aannemelijk is geworden die de strafbaarheid van verdachte uitsluit.





7De overwegingen ten aanzien van straf 



Het standpunt van de officier van justitie

De officier van justitie heeft geëist dat verdachte ter zake van het tenlastegelegde zal worden veroordeeld tot een gevangenisstraf voor de duur van 18 maanden met aftrek van de tijd die verdachte in voorarrest heeft doorgebracht.




Het standpunt van de verdediging

De raadsman heeft bepleit dat de rechtbank rekening moet houden met de beperkte rol van verdachte in de tenlastegelegde feiten en zijn persoonlijke omstandigheden. Verdachte is niet eerder voor een soortgelijk feit veroordeeld. Bovendien is de redelijke termijn in deze zaak geschonden. Vanwege al deze factoren heeft de raadsman verzocht ten opzichte van de eis de onvoorwaardelijke straf flink te matigen. 




De beoordeling door de rechtbank

De rechtbank heeft bij de bepaling van de op te leggen straf rekening gehouden met de aard en de ernst van hetgeen bewezen is verklaard en de omstandigheden waaronder dit is begaan. De rechtbank heeft verder rekening gehouden met de persoon en de omstandigheden van verdachte.



Verdachte heeft zich schuldig gemaakt aan het aanwezig hebben van een grote hoeveelheid van verschillende soorten harddrugs en softdrugs. Zijn woning fungeerde daarvoor als opslagplaats. Het is algemeen bekend dat verdovende middelen schade toebrengen aan de gezondheid van de gebruikers ervan. Bovendien bekostigen gebruikers hun drugsgebruik vaak door diefstal of ander crimineel gedrag waardoor schade en overlast wordt toegebracht aan anderen. De hoeveelheid aangetroffen drugs wijst op opslag ten behoeve van de handel in verdovende middelen. Die handel gaat vaak gepaard met andere vormen van ernstige en ontwrichtende criminaliteit. De hoeveelheid drugs vertegenwoordigt naar een op ervaringsregels gebaseerde schatting van de rechtbank een aanzienlijke (straat)waarde waarbij aannemelijk is dat verdachte die drugs onder zich had voor (omvangrijk) geldelijk gewin. Dat maakt dat de rechtbank kans op herhaling als reëel inschat. Voorts houdt de rechtbank er in strafverzwarende zin rekening mee dat verdachte de door hem gepleegde strafbare feiten samen met anderen heeft gepleegd.



De rechtbank heeft tevens acht geslagen op het uittreksel justitiële documentatie van verdachte van 7 september 2022 waaruit blijkt dat hij niet eerder is veroordeeld voor een drugsgerelateerd feit. In het kader van een verdenking van recentere drugsgerelateerde feiten heeft de reclassering op 9 april 2021 gerapporteerd. Uit die rapportage volgt dat verdachte een onrustige jeugd heeft gekend gedragsproblemen had en vanaf zijn zestiende levensjaar werd ondersteund door een organisatie die hulp biedt aan mensen met een verstandelijke beperking. Door deze organisatie werd ADHD bij verdachte vastgesteld. Uit diagnostiek van 2009 blijkt een IQ van 71. Verdachte is in militaire dienst geweest en heeft aangegeven daar een trauma te hebben opgelopen. Nadat hij ontslag nam bij Defensie heeft hij een aantal jaren gewerkt als portier bij uitgaansgelegenheden. Hij heeft drie kinderen bij drie partners. 
Bij haar beslissing over de strafsoort en de hoogte van de straf heeft de rechtbank aansluiting gezocht bij de binnen de rechtspraak ontwikkelde oriëntatiepunten. De rechtbank merkt op dat reeds het aanwezig hebben van harddrugs in de hoeveelheden zoals aangetroffen bij verdachte in vergelijkbare gevallen tot zeer forse onvoorwaardelijke gevangenisstraffen hebben geleid. De bewezenverklaarde feiten rechtvaardigen naar het oordeel van de rechtbank in beginsel een gevangenisstraf van vijf jaren.  



In de gegeven omstandigheden acht de rechtbank een dergelijke straf echter niet passend. Reden daarvoor is dat de redelijke termijn als bedoeld in artikel 6 eerste lid van het Europees Verdrag tot bescherming van de Rechten van de Mens en de fundamentele vrijheden (EVRM) fors is overschreden en dat deze overschrijding moet worden verdisconteerd in de strafoplegging. Ter zitting hebben zowel de officier van justitie als de raadsman op deze overschrijding gewezen.



Als uitgangspunt geldt dat binnen een termijn van twee jaar na aanvang van de redelijke termijn vonnis moet worden gewezen. De redelijke termijn is in dit geval begonnen te lopen vanaf het moment waarop verdachte door de politie in verzekering is gesteld te weten 27 juni 2017. Tussen die datum en de datum van dit vonnis – 7 november 2022 – ligt een periode van meer dan 5 jaren. Deze overschrijding van de redelijke termijn met meer dan 2 jaren valt de verdediging niet te verwijten. Overeenkomstig vaste jurisprudentie van de Hoge Raad wordt bij een dusdanige overschrijding gehandeld naar bevind van zaken. 



De rechtbank volgt de raadsman en de officier van justitie in hun standpunten dat deze overschrijding matiging van de op te leggen straf tot gevolg moet hebben. De rechtbank is echter van oordeel dat ook een dergelijke forse overschrijding van de redelijke termijn er niet zelfstandig toe kan leiden dat een op te leggen straf wordt beperkt in de mate als geëist door de officier van justitie. Overige omstandigheden die tot de oplegging van een dergelijk relatief lage straf zouden moeten leiden zijn door de officier van justitie noch de raadsman aangevoerd en evenmin anderszins aannemelijk geworden. Alles afwegende acht de rechtbank het vanwege de geconstateerde overschrijding van de redelijke termijn passend en geboden om de gevangenisstraf van 5 jaren te matigen tot een gevangenisstraf voor de duur van 30 maanden met aftrek van de tijd die verdachte in verzekering heeft doorgebracht. 



Tenuitvoerlegging van de opgelegde gevangenisstraf zal volledig plaatsvinden binnen de penitentiaire inrichting tot het moment dat verdachte in aanmerking komt voor deelname aan een penitentiair programma als bedoeld in artikel 4 Penitentiaire beginselenwet dan wel de regeling van voorwaardelijke invrijheidstelling als bedoeld in artikel 6:2:10 Wetboek van Strafvordering aan de orde is.






8De toegepaste wettelijke bepalingen


De oplegging van de straf is gegrond op de artikelen: 

-	47 57 van het Wetboek van Strafrecht;
-	2 3 10 en 11 van de Opiumwet.





9De beslissing


De rechtbank:



 verklaart bewezen dat verdachte het tenlastegelegde zoals vermeld onder ‘De bewezenverklaring’ heeft begaan;



 verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij;



 verstaat dat het aldus bewezenverklaarde oplevert de strafbare feiten zoals vermeld onder ‘De kwalificatie van het bewezenverklaarde’;



 verklaart verdachte hiervoor strafbaar;



 veroordeelt verdachte wegens het bewezenverklaarde tot een gevangenisstraf voor de duur van 30 maanden;



 beveelt dat de tijd door veroordeelde vóór de tenuitvoerlegging van deze uitspraak in verzekering doorgebracht bij de uitvoering van de opgelegde gevangenisstraf in mindering zal worden gebracht. 




Dit vonnis is gewezen door mr. A. Tegelaar (voorzitter) mr. E.S.M. van Bergen en 
mr. R.P.W. van de Meerakker rechters in tegenwoordigheid van mr. C.F. Brouwer griffier en uitgesproken ter openbare terechtzitting van deze rechtbank op 7 november 2022.




Mr. Van de Meerakker is buiten staat het vonnis mede te ondertekenen.




 Het bewijs is terug te vinden in het in de wettelijke vorm door [verbalisant] van de politie Oost-Nederland eenheid Oost-Nederland district Gelderland-Midden opgemaakte proces-verbaal dossiernummer 20170508.1011 onderzoek ONRAD17012 / Sasha gesloten op 6 maart 2018 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.


 Proces-verbaal doorzoeking ter inbeslagneming p. 960-961.


 Proces-verbaal doorzoeking ter inbeslagneming bijlage p. 962-973.


 Proces-verbaal onderzoek verdovende middelen p. 252-264 en proces-verbaal onderzoek verdovende middelen p. 266-293.


 Proces-verbaal van onderzoek verdovende middelen p. 253 273 275 en 292 en proces-verbaal van bevindingen p. 343 347 en 348.


 Proces-verbaal van onderzoek verdovende middelen p. 271 en proces-verbaal van bevindingen p. 334.


 Proces-verbaal van onderzoek verdovende middelen p. 253 254 en 272 en proces-verbaal van bevindingen p. 343 en 346.


 Proces-verbaal van onderzoek verdovende middelen p. 257 259 267 268 269 270 274 275 280 286 290 en 291 en proces-verbaal van bevindingen p. 343 344 346 347 348 en 349.


 Proces-verbaal van onderzoek verdovende middelen p. 254 255 257 268 271 272 274 275 276 278 en 288 en proces-verbaal van bevindingen p. 334 343 346 348 en 349.


 Proces-verbaal van onderzoek verdovende middelen p. 257 en proces-verbaal van bevindingen p. 343.


 Proces-verbaal van onderzoek verdovende middelen p. 256 271 273 274 276 277 278 279 en 280 en proces-verbaal van bevindingen p. 334 en 341.


 Proces-verbaal van onderzoek verdovende middelen p. 257 267 270 281 282 287 289 290 en 291 en proces-verbaal van bevindingen p. 343 347 348 en 349.


 Proces-verbaal van onderzoek verdovende middelen p. 255 256 258 268 272 280 282 283 284 285 287 288 289 en 290.


 Proces-verbaal van onderzoek verdovende middelen p. 258 269 271 281 282 283 288.


 Proces-verbaal van bevindingen camerabeelden p. 671-683.


 Proces-verbaal van verhoor verdachte d.d. 27 juni 2017 p. 652.


 Proces-verbaal van verhoor verdachte d.d. 27 juni 2017 p. 647.


 Proces-verbaal van verhoor verdachte d.d. 27 juni 2017 p. 653.


 Proces-verbaal van verhoor verdachte [medeverdachte 1] d.d. 21 april 2017 p. 576-580.


 Proces-verbaal van bevindingen onderzoek bewoning [adres 1] te Arnhem p. 728.


 Proces-verbaal van verhoor getuige [getuige 1] d.d. 20 april 2017 p. 734-735. 


 Proces-verbaal bevindingen gesprek [naam]  p. 738-739.


 Proces-verbaal bevindingen buurtonderzoek Brandenburgseplein p. 741. 


 Proces-verbaal verhoor getuige [getuige 2] d.d. 14 juli 2017 p. 757


 Proces-verbaal van bevindingen p. 1057. 


 Proces-verbaal van bevindingen onderzoek bewoning [adres 1] te Arnhem p. 732.


 Hoge Raad 21 december 2021 ECLI:NL:HR:2021:1945.

