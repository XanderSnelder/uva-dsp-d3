

afdeling strafrecht
parketnummer: 23-002834-17 
datum uitspraak: 17 januari 2018 


TEGENSPRAAK 


Verkort arrest van het gerechtshof Amsterdam gewezen op het hoger beroep ingesteld tegen het vonnis van de politierechter in de rechtbank Amsterdam van 14 oktober 2016 in de strafzaak onder parketnummer 13-174261-16 tegen




        [verdachte]
      
geboren te [geboorteplaats] op [geboortedag] 1991 
adres: [adres].


Onderzoek van de zaak


Dit arrest is gewezen naar aanleiding van het onderzoek ter terechtzitting in hoger beroep van 3 januari 2018.



Namens de verdachte is tegen voormeld vonnis hoger beroep ingesteld.



Het hof heeft kennisgenomen van de vordering van de advocaat-generaal en van hetgeen door de verdachte en de raadsman naar voren is gebracht.





Tenlastelegging


Aan de verdachte is ten laste gelegd dat:



hij op of omstreeks 20 november 2015 te Amsterdam in elk geval in Nederland tezamen en in vereniging met een of meer anderen althans alleen opzettelijk aanwezig heeft gehad ongeveer 9 (XTC) pillen/tabletten in elk geval een hoeveelheid van een materiaal bevattende MDMA en/of ongeveer 418 gram in elk geval een hoeveelheid van een materiaal bevattende cocaïne zijnde MDMA en/of cocaïne (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.



Voor zover in de tenlastelegging taal- en/of schrijffouten voorkomen zal het hof deze verbeterd lezen. De verdachte wordt daardoor niet in de verdediging geschaad.





Vonnis waarvan beroep


Het vonnis waarvan beroep zal worden vernietigd omdat daarvan slechts aantekening is gedaan ingevolge artikel 378a van het Wetboek van Strafvordering.




Partiële vrijspraak


Anders dan de advocaat-generaal is het hof van oordeel dat niet wettig en overtuigend is bewezen dat de verdachte de XTC-pillen en cocaïne tezamen en in vereniging met een ander of anderen aanwezig heeft gehad. Op grond van het procesdossier noch het verhandelde ter zitting is komen vast te staan dat sprake is geweest van een nauwe en bewuste samenwerking tussen de verdachte en de medeverdachte [medeverdachte] voor zover dit ziet op het aanwezig hebben van de onder de verdachte aangetroffen drugs. 



De verdachte zal in zoverre dan ook worden vrijgesproken van het ten laste gelegde. 





Bewezenverklaring


Het hof acht wettig en overtuigend bewezen dat de verdachte het ten laste gelegde heeft begaan met dien verstande dat: 



hij op 20 november 2015 te Amsterdam opzettelijk aanwezig heeft gehad 9 XTC-pillen bevattende MDMA en 418 gram van een materiaal bevattende cocaïne.



Hetgeen meer of anders is ten laste gelegd is niet bewezen. De verdachte moet hiervan worden vrijgesproken.



Het hof grondt zijn overtuiging dat de verdachte het bewezen verklaarde heeft begaan op de feiten en omstandigheden die in de bewijsmiddelen zijn vervat zoals deze na het eventueel instellen van beroep in cassatie zullen worden opgenomen in de op te maken aanvulling op dit arrest.





Strafbaarheid van het bewezen verklaarde


Er is geen omstandigheid aannemelijk geworden die de strafbaarheid van het bewezen verklaarde uitsluit zodat dit strafbaar is.



Het bewezen verklaarde levert op:




opzettelijk handelen in strijd met het in artikel 2 onder C van de Opiumwet gegeven verbod.






Strafbaarheid van de verdachte


Er is geen omstandigheid aannemelijk geworden die de strafbaarheid van de verdachte ten aanzien van het bewezen verklaarde uitsluit zodat de verdachte strafbaar is.





Oplegging van straf


De politierechter in de rechtbank Amsterdam heeft de verdachte voor het in eerste aanleg bewezen verklaarde veroordeeld tot een werkstraf voor de duur van 180 uren subsidiair 90 dagen hechtenis met aftrek van voorarrest waarvan 80 uren subsidiair 40 dagen hechtenis voorwaardelijk met een proeftijd van 2 jaren.



De advocaat-generaal heeft gevorderd dat de verdachte voor het ten laste gelegde zal worden veroordeeld tot een taakstraf voor de duur van 180 uren subsidiair 90 dagen hechtenis waarvan 80 uren subsidiair 40 uren voorwaardelijk met een proeftijd van 2 jaren.



Het hof heeft de op te leggen straf bepaald op grond van de ernst van het feit en de omstandigheden waaronder dit is begaan en gelet op de persoon en de draagkracht van de verdachte. Het hof heeft daarbij in het bijzonder het volgende in beschouwing genomen.



De verdachte heeft zich schuldig gemaakt aan het aanwezig hebben van een hoeveelheid MDMA en cocaïne. Door harddrugs wordt de volksgezondheid ernstig bedreigd. Ten slotte leiden drugs veelal direct en indirect tot vele vormen van criminaliteit.



Ter zitting in hoger beroep is door en namens de verdachte naar voren gebracht dat sprake is van een opwaartse lijn in het leven van de verdachte. Hij werkt sinds enige tijd bij een nieuwe werkgever en is recentelijk onder behandeling van een psycholoog. Daarnaast wordt de verdachte begeleid door Street Corner en Puur Zuid om zijn praktische zaken op orde te brengen. Sinds het onderhavige feit is hij niet meer in aanraking gekomen met politie en justitie. Het hof stelt vast dat dit in zoverre weerklank vindt in het uittreksel uit de Justitiële Documentatie van 27 december 2017 waaruit blijkt dat de verdachte na het plegen van het onderhavige feit geen strafbare feiten heeft begaan die ter kennis van justitie zijn gekomen.



Het hof acht het van belang dat deze positieve ontwikkelingen in het leven van de verdachte niet worden doorkruist en zal anders dan de politierechter en anders dan de vordering van de advocaat-generaal afzien van het opleggen van een taakstraf. In de door de advocaat-generaal geformuleerde vordering waarbij de advocaat-generaal bewezenverklaring van het medeplegen heeft gevorderd komen naar het oordeel van het hof de hiervoor geschetste persoonlijke omstandigheden in onvoldoende mate tot uitdrukking. Bij de bepaling van de straf heeft het hof voorts acht geslagen op de straffen die in soortgelijke gevallen plegen te worden opgelegd. 



Het hof acht alles afwegende een geldboete van na te melden hoogte passend en geboden.





Toepasselijke wettelijke voorschriften


De op te leggen straf is gegrond op de artikelen 2 en 10 van de Opiumwet en de artikelen 23 24 en 24c van het Wetboek van Strafrecht.



Deze wettelijke voorschriften worden toegepast zoals geldend ten tijde van het bewezen verklaarde.





BESLISSING


Het hof:



Vernietigt het vonnis waarvan beroep en doet opnieuw recht:



Verklaart zoals hiervoor overwogen bewezen dat de verdachte het ten laste gelegde heeft begaan.



Verklaart niet bewezen hetgeen de verdachte meer of anders is ten laste gelegd dan hierboven is bewezen verklaard en spreekt de verdachte daarvan vrij.



Verklaart het bewezen verklaarde strafbaar kwalificeert dit als hiervoor vermeld en verklaart de verdachte strafbaar.



Veroordeelt de verdachte tot een geldboete van € 50000 (vijfhonderd euro) bij gebreke van betaling en verhaal te vervangen door 10 (tien) dagen hechtenis.



Beveelt dat de tijd die door de verdachte vóór de tenuitvoerlegging van deze uitspraak in enige in artikel 27 eerste lid of artikel 27a van het Wetboek van Strafrecht bedoelde vorm van voorarrest is doorgebracht bij de uitvoering van de opgelegde geldboete in mindering zal worden gebracht volgens de maatstaf van € 5000 per in voorarrest doorgebrachte dag voor zover die tijd niet reeds op een andere straf in mindering is gebracht.





Dit arrest is gewezen door de meervoudige strafkamer van het gerechtshof Amsterdam waarin zitting hadden mr. S.M.M. Bordenga mr. G. Oldekamp en mr. M. Lolkema in tegenwoordigheid van 
mr. N.R. Achterberg griffier en is uitgesproken op de openbare terechtzitting van dit gerechtshof van 
17 januari 2018.



Mr. M. Lolkema is buiten staat dit arrest mede te ondertekenen. 





        […]
      





