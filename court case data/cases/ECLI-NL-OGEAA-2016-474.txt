


GERECHT IN EERSTE AANLEG VAN ARUBA




S T R A F V O N N I S




in de zaak tegen de verdachte:




[verdachte]

geboren op [geboortedatum] 1985 in [geboorteplaats]
wonende in [woonplaats] thans […] gedetineerd.





1Onderzoek van de zaak
Het onderzoek ter openbare terechtzitting heeft plaatsgevonden op 17 juni 2016. De verdachte is verschenen bijgestaan door zijn raadslieden mrs. C.F.K.J. Lejuez en J.F.M. Zara.


De officier van justitie mr. C.D. Kardol heeft ter terechtzitting gevorderd de verdachte ter zake van de feiten 1 primair en 2 primair te veroordelen tot een gevangenisstraf voor de duur van vijf jaren met aftrek van voorarrest.



De raadslieden hebben het woord tot verdediging gevoerd en daartoe pleitaantekeningen overgelegd.





2Tenlastelegging
Aan de verdachte is met inachtneming van de gevorderde en toegewezen wijzigingen tenlastegelegd dat:


1.
hij op of omstreeks 29 januari 2016 te Aruba 
ter uitvoering van het door hem voorgenomen misdrijf om 
door geweld en een andere feitelijkheid/feitelijkheden en bedreiging met geweld en een andere feitelijkheid/feitelijkheden [slachtoffer] te dwingen tot het ondergaan van een of meer handelingen die bestonden uit of mede bestonden uit het seksueel binnendringen van het lichaam van die [slachtoffer] 

- tegen die [slachtoffer] heeft gezegd: "[slachtoffer] open your vagina" althans woorden van soortgelijke aard of strekking en
- die [slachtoffer] meermalen tegen haar gezicht heeft geslagen en gestompt en
- tegen die [slachtoffer] heeft gezegd: "Now you are going to get it" althans woorden van soortgelijke aard of strekking en
- terwijl die [slachtoffer] op de grond lag op die [slachtoffer] is gaan zitten en 

-	die slachtoffer] met zijn hand op haar nek heeft vastgehouden en
- de bovenkleding van die [slachtoffer] omhoog heeft geschoven en de broek van die [slachtoffer] heeft geprobeerd uit te trekken en
- meermalen tegen die [slachtoffer] heeft gezegd: "[slachtoffer] you are going to suck my dick" althans woorden van soortgelijke aard of strekking en
- de borsten van die [slachtoffer] heeft betast en
- aldus een bedreigende situatie heeft gecreëerd voor die [slachtoffer]
terwijl de uitvoering van dat voorgenomen misdrijf niet is voltooid;


althans indien ten aanzien van het vorenstaande geen veroordeling mocht kunnen volgen 



hij op of omstreeks 29 januari 2016 te Aruba 
door geweld en een andere feitelijkheid en bedreiging met geweld en een andere feitelijkheid [slachtoffer] heeft gedwongen tot het plegen en dulden van ontuchtige handelingen bestaande uit 

- het omhoog schuiven van de bovenkleding van die [slachtoffer] en het proberen uitrekken van de broek van die [slachtoffer] en
- het betasten van de borsten van die [slachtoffer]

en bestaande dat geweld en die andere feitelijkheid en die bedreiging met geweld en die andere 
feitelijkheid uit 

- het zitten op die [slachtoffer] terwijl zij op de grond lag en

-	het vasthouden van die slachtoffer] met zijn hand op haar nek en
- het meermalen tegen het gezicht slaan en stompen van die [slachtoffer];


althans indien ten aanzien van het vorenstaande geen veroordeling mocht kunnen volgen 



hij op of omstreeks 29 januari 2016 te Aruba 
ter uitvoering van het door hem voorgenomen misdrijf om 
door geweld en een andere feitelijkheid/feitelijkheden en bedreiging met geweld en een andere
feitelijkheid/feitelijkheden [slachtoffer]te dwingen tot het plegen en dulden van
ontuchtige handelingen  

- tegen die [slachtoffer]heeft gezegd: "[slachtoffer] open your vagina" althans woorden van soortgelijke aard of strekking en
- die [slachtoffer] meermalen tegen haar gezicht heeft geslagen en
- tegen die [slachtoffer] heeft gezegd: "Now you are going to get it" althans woorden van soortgelijke aard of strekking en
- terwijl die [slachtoffer] op de grond lag op die [slachtoffer] is gaan zitten en 

-	die slachtoffer] met zijn hand op haar nek heeft vastgehouden en
- de bovenkleding van die [slachtoffer] omhoog heeft geschoven en de broek van die [slachtoffer] heeft geprobeerd uit te trekken en
- meermalen tegen die [slachtoffer] heeft gezegd: "[slachtoffer] you are going to suck my dick" althans woorden van soortgelijke aard of strekking en
- de borsten van die [slachtoffer]heeft betast en
- aldus een bedreigende situatie heeft gecreëerd voor die [slachtoffer]
terwijl de uitvoering van dat voorgenomen misdrijf niet is voltooid;


2.
hij op of omstreeks 29 januari 2016 te Aruba 
met het oogmerk van wederrechtelijke toe-eigening heeft weggenomen een auto in elk geval enig goed geheel of ten dele toebehorende aan [slachtoffer] in elk geval aan een ander of anderen dan aan hem
welke diefstal werd voorafgegaan en vergezeld en gevolgd van/door geweld en bedreiging met geweld tegen [slachtoffer] gepleegd met het oogmerk om die diefstal voor te bereiden en gemakkelijk te maken en om bij betrapping op heterdaad aan zichzelf hetzij de vlucht mogelijk te maken hetzij het bezit van het gestolene te verzekeren
welk geweld en welke bedreiging met geweld bestond/bestonden uit 

- het tegen het gezicht slaan en stompen van die [slachtoffer] en
- het trachten te verkrachten van die [slachtoffer] althans het aanranden van die [slachtoffer] althans het trachten die [slachtoffer]aan te randen en

-	het in die auto gaan zitten en vervolgens wegrijden en blijven rijden terwijl die slachtoffer] het portier van die auto vasthield en werd meegesleept aan die auto en waardoor die [slachtoffer] op de grond viel en
- het met die auto over die Maduro ev. Angela heenrijden terwijl die [slachtoffer]op de grond lag  
ten gevolge van welk bovenomschreven feit [slachtoffer] zwaar lichamelijk letsel (multipele laceraties aangezicht en zeven ribfracturen en longcontusie en crush letsel) heeft bekomen;


althans indien ten aanzien van het vorenstaande geen veroordeling mocht kunnen volgen 



hij op of omstreeks 29 januari 2016 te Aruba 
aan [slachtoffer] opzettelijk zwaar lichamelijk letsel (multipele laceraties aangezicht en zeven ribfracturen en longcontusie en crush letsel) heeft toegebracht door met een auto over haar been en buik en borst in ieder geval haar lichaam te rijden 
terwijl zij op de grond lag;



althans indien ten aanzien van het vorenstaande geen veroordeling mocht kunnen volgen



hij op of omstreeks 29 januari 2016 te Aruba 
zeer of aanmerkelijk onvoorzichtig of onoplettend of onachtzaam of nalatig
met een auto over het been en de buik en de borst van [slachtoffer] in ieder geval 
haar lichaam is gereden terwijl zij op de grond lag
waardoor het aan zijn schuld te wijten is geweest dat die [slachtoffer] zwaar lichamelijk 
letsel (multipele laceraties aangezicht en zeven ribfracturen en longcontusie en crush 

letsel) heeft bekomen althans zodanig lichamelijk letsel dat daaruit tijdelijke ziekte en 
verhindering in de uitoefening van de ambts- of beroepsbezigheden van die [slachtoffer]
is ontstaan.





3Voorvragen


Geldigheid van de dagvaarding

Bij het onderzoek ter terechtzitting is gebleken dat de dagvaarding aan alle wettelijke vereisten voldoet en dus geldig is.




Bevoegdheid van het gerecht

Krachtens de wettelijke bepalingen is het gerecht bevoegd van het tenlastegelegde kennis te nemen. 




Ontvankelijkheid van de officier van justitie

Bij het onderzoek ter terechtzitting zijn geen feiten of omstandigheden gebleken die aan de ontvankelijkheid van de officier van justitie in de weg staan.




Redenen voor schorsing van de vervolging

Bij het onderzoek ter terechtzitting zijn geen redenen voor schorsing van de vervolging gebleken.





4Bewijsbeslissingen


Bewezenverklaring

Het gerecht heeft uit het onderzoek op de terechtzitting door de inhoud van wettige bewijsmiddelen de overtuiging bekomen dat de verdachte het onder 1 primair en het onder 2 primair tenlastegelegde heeft begaan met dien verstande dat het bewezen acht:



1.
hij op of omstreeks 29 januari 2016 te Aruba 
ter uitvoering van het door hem voorgenomen misdrijf om 
door geweld en een andere feitelijkheid/feitelijkheden en bedreiging met geweld en een andere feitelijkheid/feitelijkheden [slachtoffer] te dwingen tot het ondergaan van een of meer handelingen die bestonden uit of mede bestonden uit het seksueel binnendringen van het lichaam van die [slachtoffer] 

- tegen die [slachtoffer] heeft gezegd: "[slachtoffer] open your vagina" althans woorden van soortgelijke aard of strekking en
- die [slachtoffer] meermalen tegen haar gezicht heeft geslagen en gestompt en
- tegen die [slachtoffer] heeft gezegd: "Now you are going to get it" althans woorden van soortgelijke aard of strekking en
- terwijl die [slachtoffer] op de grond lag op die [slachtoffer] is gaan zitten en 
- die [slachtoffer] met zijn hand op haar nek heeft vastgehouden en
- de bovenkleding van die [slachtoffer] omhoog heeft geschoven en de broek van die [slachtoffer] heeft geprobeerd uit te trekken en
- meermalen tegen die [slachtoffer] heeft gezegd: "[slachtoffer] you are going to suck my dick" althans woorden van soortgelijke aard of strekking en
- de borsten van die [slachtoffer] heeft betast en
- aldus een bedreigende situatie heeft gecreëerd voor die [slachtoffer]
terwijl de uitvoering van dat voorgenomen misdrijf niet is voltooid;


2.
hij op of omstreeks 29 januari 2016 te Aruba 
met het oogmerk van wederrechtelijke toe-eigening heeft weggenomen een auto in elk geval enig goed geheel of ten dele toebehorende aan [slachtoffer] in elk geval aan een ander of anderen dan aan hem
welke diefstal werd voorafgegaan en vergezeld en gevolgd van/door geweld en bedreiging met geweld tegen [slachtoffer] gepleegd met het oogmerk om die diefstal voor te bereiden en gemakkelijk te maken en om bij betrapping op heterdaad aan zichzelf hetzij de vlucht mogelijk te maken hetzij het bezit van het gestolene te verzekeren
welk geweld en welke bedreiging met geweld bestond/bestonden uit 

- 	het tegen het gezicht slaan en stompen van die [slachtoffer] en
- 	het trachten te verkrachten van die [slachtoffer] althans het aanranden van die [slachtoffer] althans het trachten die [slachtoffer]aan te randen en
- het in die auto gaan zitten en vervolgens wegrijden en blijven rijden terwijl die [slachtoffer] het portier van die auto vasthield en werd meegesleept aan die auto en waardoor die [slachtoffer] op de grond viel en
- het met die auto over die [slachtoffer] heenrijden terwijl die [slachtoffer] op de grond lag  
ten gevolge van welk bovenomschreven feit [slachtoffer] zwaar lichamelijk letsel (multipele laceraties aangezicht en zeven ribfracturen en longcontusie en crush letsel) heeft bekomen.


Hetgeen meer of anders is ten laste gelegd zoals doorgestreept in de tekst is niet bewezen zodat de verdachte hiervan zal worden vrijgesproken.





5Bewijsmiddelen
De overtuiging dat de verdachte het bewezenverklaarde heeft begaan is gegrond op de feiten en omstandigheden die in de wettige bewijsmiddelen zijn vervat. De bewijsmiddelen zullen in geval van hoger beroep in een aan dit vonnis te hechten bijlage worden opgenomen.



Bewijsoverwegingen 

Door de verdediging is betoogd dat verdachte van het onder 1 primair tenlastegelegde feit behoort te worden vrijgesproken. Daartoe is door de verdediging aangevoerd dat de belastende verklaring van het slachtoffer onvoldoende wettig bewijs vormt om op basis daarvan tot een veroordeling van het primair tenlastegelegde te komen nu de getuigen niet daarover hebben verklaard. De verdediging heeft tot slot aangevoerd dat uit de stukken in het dossier blijkt dat verdachte naar de apotheek gebracht wilde worden om erectie stimulerende geneesmiddelen te kopen omdat hij erectieproblemen ervoer. Gelet op voormelde is er volgens de verdediging ook geen sprake van een begin van uitvoering van het primair tenlastegelegde. 



Het gerecht overweegt als volgt.
Artikel 385 derde lid van het Wetboek van Strafvordering bepaalt dat het bewijs dat verdachte een aan hem tenlastegelegd feit heeft begaan niet uitsluitend kan worden aangenomen op grond van de verklaring van één getuige bijvoorbeeld van het slachtoffer. Deze bepaling strekt ter waarborging van de deugdelijkheid van de bewijsbeslissing in die zin dat zij de rechter verbiedt om tot een bewezenverklaring te komen ingeval de door één getuige benoemde feiten en omstandigheden op zichzelf staan en onvoldoende steun vinden in ander bewijsmateriaal. 
Het slachtoffer heeft op 30 januari 2016 een uitgebreide verklaring afgelegd. Het gerecht acht de verklaring van aangeefster geloofwaardig en ook betrouwbaar. Immers aangeefster heeft tijdens een nader verhoor op 3 mei 2016 op een enkel detail na een eenduidig en consistent verhaal verteld dat er steeds op neer kwam dat verdachte haar op de parkeerplaats van [naam bedrijf] had aangevallen en haar enkele vuistslagen had toegediend en haar had geprobeerd te verkrachten. Het gerecht stelt vast dat de aangifte van aangeefster wat betreft de geweldshandelingen wordt ondersteund door de waarnemingen van de verbalisanten ter plaatse de getuigen [getuige 1] en [getuige 2] en de medische verklaring. Het verhaal van aangeefster over de poging tot verkrachting wordt ondersteund door de getuige [getuige 2] die verklaart dat hij gezien heeft hoe een man een taxichauffeuse aan het mishandelen was. De man gaf het slachtoffer die op de grond lag enkele vuistslagen. Toen [getuige 2] aan het slachtoffer vroeg wat er was gebeurd hoorde hij het slachtoffer zeggen dat de man haar probeerde te verkrachten. [Getuige 2] zag dat de kleren van het slachtoffer er raar uitzagen. Daarmee bedoelt de getuige kennelijk dat de kleren niet op hun plaats waren. 
Het gerecht overweegt voorts dat indien het de verdachte slechts om de diefstal van de auto te doen was er voor verdachte geen reden was om op het slachtoffer - die zich op een gegeven moment op de grond bevond - te gaan zitten en haar vervolgens meerdere vuistslagen toe te dienen. Uit de bewijsmiddelen blijkt dat verdachte pas nadat hij door de getuige [getuige 1] was gevraagd waarmee hij bezig was en hij zich betrapt voelde in de auto van het slachtoffer stapte en met haar auto ervandoor ging.
Dat de intentie van verdachte gericht was op de verkrachting van het slachtoffer blijkt voorts ook uit de woorden die door verdachte zijn geuit: “[slachtoffer] open your vagina” en “[slachtoffer] you are going to suck my dick”. Dat de verdachte geen erectie kon krijgen en juist om die reden naar [naam bedrijf] gebracht wilde worden om erectie stimulerende middelen te kopen doet niet af aan het feit dat de bewezenverklaarde gedragingen van de verdachte naar  uiterlijke verschijningsvorm gericht zijn geweest op de voltooiing van het delict en dat die gedragingen dus moeten worden aangemerkt als een begin van uitvoering van het voorgenomen delict (verkrachting).  
Naar het oordeel van het gerecht is er voldoende steunbewijs en daarmee voldoende wettig en overtuigend bewijs in het dossier aanwezig voor de poging tot verkrachting. Het gerecht acht het aan verdachte tenlastegelegde op grond van hetgeen hiervoor is overwogen dan ook wettig en overtuigend bewezen. Zij verwerpt de verweren van de raadsman.





6Kwalificatie en strafbaarheid van het bewezenverklaarde
Het bewezenverklaarde levert op:

1. Primair: Poging tot verkrachting
strafbaar gesteld bij artikel 2:197 jo 1:119 van het Wetboek van Strafrecht.

2. Primair: Diefstal vergezeld en gevolgd van geweld tegen personen gepleegd met het oogmerk om die diefstal gemakkelijker te maken en om bij betrapping op heterdaad aan zichzelf of andere deelnemers aan het misdrijf hetzij de vlucht mogelijk te maken hetzij het bezit van het gestolene te verzekeren terwijl het feit zwaar lichamelijk letsel ten gevolge heeft
strafbaar gesteld bij artikel 2:291 van het Wetboek van Strafrecht.


Het bewezenverklaarde is strafbaar nu geen feiten of omstandigheden aannemelijk zijn geworden die de strafbaarheid ervan opheffen of uitsluiten.





7Strafbaarheid van de verdachte 
De verdachte is mede gelet op het psychiatrisch rapport ten aanzien van verdachte  strafbaar nu geen feiten of omstandigheden aannemelijk zijn geworden die zijn strafbaarheid opheffen of uitsluiten.




8Oplegging van straf of maatregel
Gelet op de aard en de ernst van het bewezen en strafbaar verklaarde op de omstandigheden waaronder de verdachte zich daaraan schuldig heeft gemaakt en op de persoon van de verdachte zoals van één en ander uit het onderzoek ter terechtzitting is gebleken acht het gerecht na te noemen beslissing passend. Daarbij wordt in het bijzonder het volgende in aanmerking genomen.


De verdachte die onder invloed van alcohol en hoogstwaarschijnlijk cocaïne verkeerde heeft zich schuldig gemaakt aan een poging tot verkrachting van een 70-jarige taxichauffeuse die hem in het kader van haar werk in haar auto vervoerde. Verdachte heeft daarbij niet geschuwd om fysiek geweld te gebruiken. Handelend als bewezenverklaard heeft de verdachte slechts het oog gehad op bevrediging van zijn eigen lustgevoelens waarbij hij zich in het geheel niet heeft bekommerd om de schade die hij daarbij bij zijn slachtoffer zou kunnen aanrichten. Een verkrachting maar ook een poging daartoe maakt ernstige inbreuk op de lichamelijke integriteit van het slachtoffer. De ervaring leert dat slachtoffers daarvan lange tijd geestelijk lijden onder de geestelijke klap die ze hiervan hebben gekregen. 
Daar komt nog bij dat de verdachte die door een getuige op zijn gedrag werd aangesproken in de auto van het slachtoffer is gaan zitten en vervolgens weg is gaan rijden. Het slachtoffer dat het portier van de auto vasthield werd hierdoor meegesleept en kwam op een gegeven ogenblik op de grond terecht. De verdachte reed toen met de auto over haar heen waardoor zij zwaar lichamelijk letsel heeft opgelopen en reed daarna weg. De rechtsorde is door deze feiten enorm geschokt. 



Dat de verdachte ten tijde van de tenlastegelegde feiten onder invloed verkeerde van alcohol en drugs en - naar is aangevoerd - daardoor een “black out’ heeft gehad en geen inzicht heeft gehad in de draagwijdte van zijn handelingen disculpeert hem niet. Immers heeft hij zichzelf in deze situatie gebracht terwijl als algemeen bekend mag worden verondersteld dat fors gebruik van alcohol zeker in combinatie met cocaïne tot gewelddadig gedrag kan leiden. De verklaring voor de uitbarsting van geweld bij de verdachte kan enkel gevonden worden in zijn excessief alcoholgebruik en drugsgebruik.  



Oplegging van een vrijheidsontnemende straf is op zich geïndiceerd.



Ten voordele van verdachte geldt dat hij niet eerder met politie en/of justitie in aanraking is geweest. Gelet op de wijze waarop de verdachte bij gelegenheid van zijn laatste woord het slachtoffer heeft toegesproken neemt het gerecht voorts aan dat de verdachte de ernst van zijn daad inziet en daarvan oprecht berouw heeft. Uit zijn verklaring komt tevens naar voren dat de gevolgen van zijn handelen ook hem sterk hebben aangegrepen en dat hij worstelt met schuldgevoelens ter zake. 



Alles afwegende kan niet worden volstaan met een andere of lichtere straf dan gevangenisstraf van na te melden duur.





9Toepasselijke wettelijke voorschriften
De op te leggen straf is mede gegrond op de artikelen 1:62 en 1:136 van het Wetboek van Strafrecht.




10Beslissing
Het gerecht:


verklaart bewezen dat de verdachte de tenlastegelegde feiten zoals hierboven bewezen geacht heeft begaan; 
verklaart niet bewezen hetgeen aan de verdachte meer of anders is tenlastegelegd en spreekt verdachte daarvan vrij;



verklaart het bewezenverklaarde strafbaar en de verdachte hiervoor strafbaar;



kwalificeert het bewezenverklaarde als hierboven omschreven;



veroordeelt de verdachte tot een gevangenisstraf voor de duur van vier (4) jaar;



bepaalt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de tenuitvoerlegging van de opgelegde gevangenisstraf in mindering wordt gebracht.




Dit vonnis is gewezen door de rechter mr. E.M.D. Angela en uitgesproken ter openbare terechtzitting van dit gerecht op 8 juli 2016 in tegenwoordigheid van de griffier.







