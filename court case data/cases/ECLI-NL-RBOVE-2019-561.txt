

RECHTBANK OVERIJSSEL
Team Strafrecht 
Meervoudige kamer


Zittingsplaats Zwolle



Parketnummer 08-770154-18 (P)
Datum vonnis: 18 februari 2019




Vonnis op tegenspraak in de zaak van de officier van justitie tegen:






          [verdachte]
         
geboren op [geboortedatum] 1968 in [geboorteplaats] 
wonende te [adres 1]






1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzitting van 4 februari 2019. 



De rechtbank heeft kennis genomen van de vordering van de officier van justitie mr. R. Zwarts en van hetgeen door verdachte en de raadsman mr. D.G. Hassink advocaat te Zwolle naar voren is gebracht.





2De tenlastelegging


De verdenking komt er kort en zakelijk weergegeven op neer dat verdachte met een ander of anderen of alleen:

feit 1 primair: 25 liter amfetamineolie aanwezig heeft gehad in Schuinesloot dan wel (subsidiair) daaraan medeplichtig is geweest;

feit 2 primair:  25 liter amfetamineolie heeft geproduceerd in Schuinesloot dan wel (subsidiair) daaraan medeplichtig is geweest;

feit 3 primair: voorbereidingshandelingen heeft gepleegd gericht op de productie van amfetamine in Schuinesloot dan wel (subsidiair) daaraan medeplichtig is geweest;

feit 4: vier patroonmagazijnen en 82 patronen voorhanden heeft gehad.



Voluit luidt de tenlastelegging aan verdachte dat:



1.primair

hij op of omstreeks 20 juni 2018 te Schuinesloot tezamen en in vereniging met een of meer anderen althans alleen opzettelijk aanwezig heeft/hebben gehad ongeveer 25 liter amfetamineolie in elk geval een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;





ALTHANS voor zover voor het vorenstaande onder 1 geen veroordeling mocht of zou


kunnen volgen SUBSIDIAIR terzake dat

Subsidiair


          [medeverdachte 1] en/of [medeverdachte 2]  althans een ander of anderen dan verdachte op of omstreeks 20 juni 2018 te Schuinesloot in elk geval in Nederland tezamen en in vereniging met een of meer anderen althans alleen opzettelijk aanwezig heeft/hebben gehad ongeveer 25 liter amfetamineolie in elk geval een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


bij en/of tot voornoemd misdrijf hij verdachte toen en aldaar opzettelijk behulpzaam is geweest en/of opzettelijk gelegenheid en/of middelen heeft verschaft door toen en daar een schuur althans een pand ter beschikking te stellen en/of te verhuren;



2. primair
hij op of omstreeks 20 juni 2018 te Schuinesloot in elk geval in Nederland tezamen en in vereniging met een of meer anderen althans alleen opzettelijk heeft/hebben bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd en/of vervaardigd ongeveer 25 liter amfetamineolie in elk geval een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



ALTHANS voor zover voor het vorenstaande onder 2 geen veroordeling mocht of zou kunnen volgen SUBSIDIAIR terzake dat




subsidiair


          [medeverdachte 1] en/of [medeverdachte 2]  althans een ander of anderen dan verdachte of omstreeks 20 juni 2018 te Schuinesloot in elk geval in Nederland tezamen en in vereniging met een of meer anderen althans alleen opzettelijk heeft/hebben bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd en/of vervaardigd


ongeveer 25 liter amfetamineolie in elk geval een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


bij en/of tot voornoemd misdrijf hij verdachte toen en aldaar opzettelijk behulpzaam is geweest en/of opzettelijk gelegenheid en/of middelen heeft verschaft door toen en daar een schuur althans een pand ter beschikking te stellen en/of te verhuren;



3. primair


Hij op of omstreeks 20 juni 2018 te Schuinesloot tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van


amfetamine in elk geval een hoeveelheid van een materiaal bevattende amfetamine zijnde amfetamine een middel vermeld op de bij de Opiumwet behorende lijst I voor te bereiden


en/of te bevorderen:



- een of meer anderen trachten te bewegen om dat/die feit(en) te plegen te doen plegen mede te plegen uit te lokken en/of om daarbij behulpzaam te zijn en/of om daartoe gelegenheid middelen en/of inlichtingen te verschaffen en/of


- zich of een ander gelegenheid middelen en/of inlichtingen tot het plegen van dat/die feit(en) te verschaffen en/of


- voorwerpen vervoermiddelen stoffen gelden en/of andere betaalmiddelen voorhanden te hebben waarvan hij weet of ernstige reden heeft om te vermoeden dat zij bestemd zijn tot het plegen van dat/die feit(en) immers heeft/hebben verdachte en/of zijn mededaders:


- Een paardenstal/schuur verhuurd en/of ter beschikking heeft/hebben gesteld


- Een (grote) hoeveelheid chemicaliën waaronder BenzylmethylKeton (BMK) APAA

zoutzuur mierenzuur fosforzuur en/of methanol  (totaal ongeveer 20.000 liter) opgeslagen en/of voorhanden heeft/hebben gehad en/of

- Eén of meerdere zak(ken) caustic soda en/of lege zakken caustic soda


- Meerdere klemdekselvaten meerdere gasflessen één of meerdere gasbranders éen of meerdere flexibele rollen flexibele luchtslang meerdere roestvrijstale bakke (in gebruik als au bain-marie bakken) één of meerdere koeler(s) een gebruiksklare destillatie-opstelling opgeslagen en/of voorhanden gehad en/of


- Meerdere maatbekers kookketels en/of meerdere opslagtanks opgeslagen en/of

voorhanden heeft/hebben gehad;



ALTHANS voor zover voor het vorenstaande onder 3 geen veroordeling mocht of zou


kunnen volgen SUBSIDIAIR terzake dat




subsidiair


          [medeverdachte 1] en/of [medeverdachte 2]  althans een ander of anderen dan verdachte of omstreeks 20 juni 2018 te Schuinesloot in elk geval in Nederland tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van amfetamine in elk geval een hoeveelheid van een materiaal bevattende


amfetamine zijnde amfetamine een middel vermeld op de bij de Opiumwet behorende lijst I voor te bereiden en/of te bevorderen:



- een of meer anderen trachten te bewegen om dat/die feit(en) te plegen te doen plegen mede te plegen uit te lokken en/of om daarbij behulpzaam te zijn en/of om daartoe gelegenheid middelen en/of inlichtingen te verschaffen en/of


- zich of een ander gelegenheid middelen en/of inlichtingen tot het plegen van dat/die feit(en) te verschaffen en/of


- voorwerpen vervoermiddelen stoffen gelden en/of andere betaalmiddelen voorhanden te hebben waarvan hij weet of ernstige reden heeft om te vermoeden dat zij bestemd zijn tot het plegen van dat/die feit(en) immers heeft/hebben verdachte en/of zijn mededaders:


- Een paardenstal/schuur verhuurd en/of ter beschikking heeft/hebben gesteld


- Een (grote) hoeveelheid chemicaliën waaronder BenzylmethylKeton (BMK) APAA

zoutzuur mierenzuur fosforzuur en/of methanol  (totaal ongeveer 20.000 liter) opgeslagen en/of voorhanden heeft/hebben gehad en/of

- Eén of meerdere zak(ken) caustic soda en/of lege zakken caustic soda


- Meerdere klemdekselvaten meerdere gasflessen één of meerdere gasbranders éen of meerdere flexibele rollen flexibele luchtslang meerdere roestvrijstale bakken (in gebruik als au bain-marie bakken) één of meerdere koeler(s) een gebruiksklare destillatie-opstelling opgeslagen en/of voorhanden gehad en/of


- Meerdere maatbekers kookketels en/of meerdere opslagtanks opgeslagen en/of



voorhanden heeft/hebben gehad;


bij en/of tot voornoemd misdrijf hij verdachte toen en aldaar opzettelijk behulpzaam is geweest en/of opzettelijk gelegenheid en/of middelen heeft verschaft door toen en daar een schuur althans een pand ter beschikking te stellen en/of te verhuren;




4.

hij op of 20 juni 2018 te Schuinesloot een of meer wapens van categorie III te weten:


4 (vier) patroonmagazijnen  en/of munitie van categorie III te weten:
82 (tweeëntachtig) patronen van verschillend kaliber 9mm Luger voorhanden heeft gehad;



De in deze tenlastelegging gebruikte termen en uitdrukkingen worden voorzover daaraan in de Wet wapens en munitie betekenis is gegeven geacht in dezelfde betekenis te zijn gebezigd.




Indien in de tenlastelegging taal- en/of schrijffouten voorkomen zijn deze verbeterd. De verdachte is daardoor niet geschaad in de verdediging.





3De voorvragen


De rechtbank heeft vastgesteld dat de dagvaarding geldig is dat zij bevoegd is tot kennisneming van deze zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.





4De bewijsoverwegingen


4.1

Het standpunt van de officier van justitie



De officier van justitie heeft overeenkomstig de inhoud van een aan de rechtbank overgelegd requisitoir gevorderd dat verdachte wordt veroordeeld voor de onder 1 primair 2 subsidiair 3 subsidiair en 4 ten laste gelegde feiten.
Ten aanzien van de onder 1 2 en 3 ten laste gelegde feiten heeft de officier  – kort gezegd – aangevoerd dat uit de bewijsmiddelen blijkt dat in het door verdachte verhuurde deel van zijn schuur een drugslaboratorium is aangetroffen. 
Uit de verklaringen van verdachte volgt dat verdachte op enig moment bewust was van het feit dat er drugs in zijn schuur werd geproduceerd. De verklaring van verdachte dat hij dacht dat het om een meubelbedrijf ging dat hout en metaal loogde is ongeloofwaardig. 
Ten aanzien van het onder 4 ten laste gelegde feit heeft de officier van justitie aangevoerd dat verdachte dit feit heeft bekend. 




4.2

Het standpunt van de verdediging



De raadsman heeft zich overeenkomstig de inhoud van de aan de rechtbank overgelegde pleitnota op het standpunt gesteld dat verdachte van de hem onder 1 2 en 3 ten laste gelegde feiten integraal moet worden vrijgesproken omdat dit niet wettig en overtuigend bewezen kan worden. 
Hiertoe heeft de raadsman – kort gezegd – aangevoerd dat verdachte niet wist en evenmin bewust de aanmerkelijke kans heeft aanvaard dat er drugs in zijn schuur werden geproduceerd. Verdachte is met de huurder overeengekomen dat de schuurruimte zou worden gebruikt voor het chemisch bewerken van hout en metaal voor meubels. Hij heeft ook gezien dat deze werkzaamheden daadwerkelijk in de schuur werden verricht. 
Ten aanzien van het onder 4 ten laste gelegde heeft de raadsman opgemerkt dat deze munitie afkomstig was van de broer van verdachte en dat verdachte deze slechts toegezonden heeft gekregen door deze broer en niet meer heeft gedaan dan deze te hebben bewaard.






4.3

Het oordeel van de rechtbank




Ten aanzien van het onder 1 2 en 3 ten laste gelegde:

De rechtbank acht niet bewezen wat aan verdachte onder 1 2 en 3 ten laste is gelegd zodat zij hem daarvan integraal zal vrijspreken. De rechtbank overweegt daartoe het volgende. 



Vaststaat dat in het door verdachte verhuurde deel van zijn schuur aan [adres 2] in Schuinesloot op 20 juni 2018 een groot in werking zijnd amfetamine laboratorium is aangetroffen. Verdachte heeft verklaard dat hij hier niets van heeft geweten. 
Hij heeft verklaard dat hij de schuur heeft verhuurd aan een persoon genaamd [naam] die daar een bedrijf in meubelbewerking in is begonnen. Hierbij werd hout en metaal geloogd. Het rijbewijs van [naam] is overgelegd. Verdachte heeft meerdere keren in de schuur gekeken en heeft toen ook daadwerkelijk mensen aan het werk gezien. Verdachte heeft vier à vijf keer gezien dat stukken hout met kwasten en rollers werden geloogd en dat scharnieren aan touwtjes in baden werden gedompeld. Verdachte heeft daarbij ook chemicaliën gezien maar hij dacht dat dit voor het logen van meubels was. 



Naar het oordeel van de rechtbank bevatten de stukken geen direct bewijs voor de betrokkenheid van verdachte bij het amfetaminelaboratorium. Niet kan worden vastgesteld dat verdachte de schuur heeft verhuurd met het doel om in de schuur harddrugs te produceren. 
Uit de stukken kan evenmin worden afgeleid dat verdachte op enig moment heeft geweten of moest weten dat in zijn schuur een amfetamine laboratorium aanwezig was. Hij heeft daarom evenmin bewust de aanmerkelijke kans aanvaard dat er amfetamine in zijn schuur werd geproduceerd. Ook is niet vast komen te staan dat hij bij de voorbereiding hiervan behulpzaam is geweest. 



De enkele omstandigheid dat hij een aantal keren in de schuur is geweest en daar ook chemicaliën heeft gezien is voor een bewezenverklaring onvoldoende. Hierbij neemt de rechtbank in aanmerking dat de productie van synthetische harddrugs bijzondere kennis vereist zodat het voorstelbaar is dat verdachte op grond van het geen hij heeft gezien niet tot de conclusie is gekomen dat sprake was van een amfetaminelaboratorium. Dit geldt temeer daar hij volgens zijn verklaring daadwerkelijk werkzaamheden heeft gezien die passen bij het door de huurder gestelde bedrijfsvoering. Voor zover verdachte kan worden verweten dat hij gezien de onregelmatige tijdstippen waarop in wisselende samenstelling werd gewerkt en de chemische geur die uit de schuur kwam zich onvoldoende heeft vergewist van de ware aard van de werkzaamheden die in zijn schuur werden verricht overweegt de rechtbank dat dit geen wettig bewijs oplevert dat verdachte op enige wijze betrokken is geweest bij het amfetaminelab. Dit geldt temeer in het licht van de verklaring van verdachte dat hij van de huurder had vernomen dat het bedrijf in meubelbewerking opstartend was en werd uitgevoerd naast een baan overdag. 




Ten aanzien van het onder 4 ten laste gelegde:

De rechtbank overweegt ten aanzien van het onder 4 ten laste gelegde voorhanden hebben van de vier patroonmagazijnen en de 82 patronen als volgt.
Vooropgesteld moet worden dat voor een veroordeling ter zake van het voorhanden hebben van een wapen of munitie in de zin van artikel 26 Wet Wapens en Munitie vereist is dat sprake is geweest van een meer of mindere mate van bewustheid bij verdachte omtrent de aanwezigheid van dat wapen of die munitie. 



Verdachte heeft ter terechtzitting verklaard dat zijn broer een aantal jaren geleden naar Amerika is geëmigreerd en dat zijn broer toen vóór zijn vertrek een doosje met 82 patronen en waarschijnlijk ook vier patroonmagazijnen per post naar verdachte heeft opgestuurd. Verdachte heeft bij ontvangst enkel de bovenkant van dit doosje bekeken en heeft dit doosje nooit opengemaakt. Zijn broer heeft ook niet gezegd wat hier in zat. Op een gegeven moment heeft verdachte van zijn partner gehoord dat er kogels in het doosje zaten. Verdachte wist echter niet dat in het doosje ook vier patroonmagazijnen zaten. 



De rechtbank overweegt dat uit de plaats waar de magazijnen zijn gevonden – in de woonkamer -  moet worden afgeleid dat verdachte zich ook ten aanzien van de magazijnen bewust was van de aanwezigheid daarvan en dat hij dan ook over zowel de patronen als de magazijnen de beschikking heeft gehad. 
De rechtbank gaat daarbij uit van de algemene ervaringsregel dat de eigenaar van een woning zich bewust is van wat zich in zijn woning bevindt zeker als het goed zich bevindt in de woonkamer. In dit licht is de enkele ontkenning van verdachte dat hij iets van de magazijnen wist onvoldoende. 
De rechtbank acht het onder 4 ten laste gelegde daarom wettig en overtuigend bewezen. 




4.4

De bewezenverklaring 



De rechtbank acht op grond van de in de bijlage genoemde bewijsmiddelen wettig en overtuigend bewezen dat: 



4.

hij op 20 juni 2018 te Schuinesloot een wapen van categorie III te weten:



4 (vier) patroonmagazijnen en munitie van categorie III te weten:


82 (tweeëntachtig) patronen van verschillend kaliber 9mm Luger voorhanden heeft gehad;






5De strafbaarheid van het bewezenverklaarde


Het bewezenverklaarde is strafbaar gesteld in artikel 55 van de Wet wapens en munitie. Er zijn geen feiten of omstandigheden aannemelijk geworden die de strafbaarheid van het feit uitsluiten. Het bewezenverklaarde levert op:




feit 4

het misdrijf: handelen in strijd met artikel 26 eerste lid van de Wet wapens en munitie meermalen gepleegd. 





6De strafbaarheid van verdachte


Er zijn geen feiten of omstandigheden aannemelijk geworden die de strafbaarheid van verdachte uitsluiten. De rechtbank oordeelt daarom dat verdachte strafbaar is voor het bewezenverklaarde feit. 





7De op te leggen straf of maatregel


7.1

De vordering van de officier van justitie



De officier van justitie heeft voor hetgeen hij bewezen acht gevorderd dat verdachte wordt veroordeeld tot een gevangenisstraf voor de duur van 18 maanden met aftrek van voorarrest. 



7.2

Het standpunt van de verdediging



De raadsman heeft gewezen op de omstandigheid dat verdachte de munitie door zijn broer in de maag gesplitst heeft gekregen en dat de strafwaardigheid van het onder 4 bewezen verklaarde feit daarom gering is. Voorts staat op dit feit volgens het oriëntatiepunt van het LOVS een geldboete. Daarnaast heeft de raadsman gewezen op de grote nadelige gevolgen die verdachte reeds heeft ondervonden van het hele onderzoek. Gelet hierop heeft de raadsman verzocht geen straf op te leggen. 




7.3

De gronden voor een straf of maatregel



Bij de strafoplegging houdt de rechtbank rekening met de aard en de ernst van het gepleegde feit de omstandigheden waaronder dit is begaan en de persoon van verdachte zoals die uit het dossier en tijdens de behandeling ter terechtzitting naar voren zijn gekomen. De rechtbank acht daarbij het volgende van belang. 



Verdachte heeft een viertal magazijnen en 82 patronen voorhanden gehad. 



Verdachte heeft door zijn handelwijze bijgedragen aan het gevaar van het ongecontroleerde bezit van wapens en munitie voor onze samenleving. De kans is aanwezig dat van deze onderdelen van vuurwapens en deze munitie op gevaarzettende wijze gebruik kan worden gemaakt waarbij voor een drempelverlaging ten aanzien van het gebruik ervan valt te vrezen.



De rechtbank heeft kennis genomen van de persoonlijke omstandigheden van verdachte zoals deze onder meer blijken uit het reclasseringsrapport van 29 januari 2019. 



 De rechtbank heeft verder acht geslagen op het uittreksel justitiële documentatie van verdachte van 7 december 2018 waaruit blijkt dat verdachte niet eerder is veroordeeld ter zake van een overtreding van de Wet Wapens en Munitie. 



Al met al ziet de rechtbank aanleiding aan verdachte op te leggen een gevangenisstraf voor de duur van één week. 




7.4

De inbeslaggenomen voorwerpen



De rechtbank is van oordeel dat de op de kennisgeving van inbeslagneming vermelde 4 patroonhouders en grote hoeveelheid 9 mm patronen (ordner I pagina’s 95 en 96) vatbaar zijn voor onttrekking aan het verkeer. Deze voorwerpen zijn verder van zodanige aard dat het ongecontroleerde bezit daarvan in strijd is met de wet of met het algemeen belang. 






8De toegepaste wettelijke voorschriften


De hierna te nemen beslissing berust op de hiervoor genoemde wetsartikelen. Daarnaast berust deze beslissing op de artikelen 36b 36c en 57 van het Wetboek van Strafrecht.









9De beslissing


De rechtbank:




bewezenverklaring


- verklaart niet bewezen dat verdachte het onder 1 2 en 3 ten laste gelegde heeft begaan en spreekt hem daarvan vrij;
- verklaart bewezen dat verdachte het onder 4 ten laste gelegde heeft begaan zoals hierboven omschreven;
- verklaart niet bewezen wat aan verdachte meer of anders is ten laste gelegd en spreekt hem daarvan vrij;



strafbaarheid feit


- verklaart het bewezenverklaarde strafbaar;
- verklaart dat het bewezenverklaarde het volgende strafbare feit oplevert:
feit 4: handelen in strijd met artikel 26 eerste lid van de Wet wapens en munitie meermalen gepleegd. 



strafbaarheid verdachte


- verklaart verdachte strafbaar voor het onder 4 bewezenverklaarde;



straf


- veroordeelt verdachte tot een gevangenisstraf voor de duur van 1 (één) week; 
- bepaalt dat de tijd die de verdachte voor de tenuitvoerlegging van deze uitspraak in verzekering en voorlopige hechtenis heeft doorgebracht bij de uitvoering van de gevangenisstraf geheel in mindering zal worden gebracht;



de inbeslaggenomen voorwerpen


- verklaart onttrokken aan het verkeer de op de kennisgeving van inbeslagneming vermelde 4 patroonhouders en grote hoeveelheid 9 mm patronen (ordner I pagina’s 95 en 96).  


Dit vonnis is gewezen door mr. D.E. Schaap voorzitter mr. R.M. van Vuure en mr. M. van Bruggen rechters in tegenwoordigheid van mr. H.R. Lageveen griffier en is in het openbaar uitgesproken op 18 februari 2019.



















Bijlage bewijsmiddelen




Leeswijzer
Deze bijlage maakt deel uit van het vonnis en bevat de bewijsmiddelen.



Wanneer hierna wordt verwezen naar dossierpagina’s zijn dit pagina’s uit het onderzoek van de districtsrecherche IJsselland onderzoek ON1R018053 EXPOSURE. Tenzij hieronder anders wordt vermeld wordt steeds verwezen naar bladzijden van een in de wettelijke vorm door daartoe bevoegde personen opgemaakt proces-verbaal.


1. Het proces-verbaal ter terechtzitting d.d. 4 februari 2019 inhoudende de verklaring van verdachte:
Mijn broertje heeft een doosje met 82 patronen naar mij opgestuurd. Ik heb van mijn partner gehoord dat er kogels in het doosje zaten.

2. Het proces-verbaal van verhoor verdachte [verdachte] van 21 juni 2018 voor zover inhoudende zakelijk weergegeven (ordner III pagina 96):
De doos met munitie wilde ik niet bij elkaar hebben liggen. Ik heb het misschien in een tas gedaan en weggelegd. 

3. Het proces-verbaal van doorzoeking ter inbeslagneming van 21 juni 2018 voor zover inhoudende zakelijk weergegeven het relaas van verbalisant (ordner 1 pagina’s 75 76 89 en 90):


Op woensdag 20 juni 2018 omstreeks 9.20 uur werd (…) voor een doorzoeking ter inbeslagneming binnengetreden in woning [adres 2] Schuinersloot.


Een lijst met een nadere specificatie van de in beslag genomen voorwerpen is als bijlage bij dit proces-verbaal gevoegd: 


A.4.01.01	Munitie groot aantal 9mm


		Patroonhouders 4 stuks


		Verpakt in kartonnen doos


		Geadresseerd aan: [verdachte]


		[adres 2] Schuinesloot



4. Het proces-verbaal onderzoek wapen van 23 juli 2018 voor zover inhoudende zakelijk weergegeven het relaas van verbalisant (ordner I pagina’s 218 en 219):


Op maandag 23 juli 2018 zijn goederen in beslag genomen. Na onderzoek van deze goederen is het volgende naar voren gekomen: 


Wapenomschrijving 25:


Goednummer: 			[nummer]


Categorie omschrijving: 	Wapens/munitie/springstof


Object: 			Munitie (Patroon)


Aantal/eenheid: 		82 stuks


Verpakking: 			Zak plastic


Merk/type: 			Diversen 9mm Luger


Land: 				Nederland


Kaliber: 			9 mm luger 765 en 635


Bijzonderheden: 		Aantal patronen aangetroffen woning [verdachte]


Het betreft kogelpatronen van het kaliber 9 mm luger 765 en 635.





Dit is munitie in de zin van artikel 1 onder 4 gelet op artikel 2 lid 2 categorie III van de WWM.


Het voorhanden hebben van dergelijke munitie is strafbaar gesteld in artikel 26 lid 1


van de Wet Wapens en Munitie juncto artikel 55 lid 1 van de Wet Wapens en Munitie.


OMSCHRIJVING MUNITIE:


Het betreffen 82 patronen van verschillend kaliber te weten:



- 51 patronen allen gelijk van merk en afmeting te weten: lengte 29 centimeter en lengte van de huis is 19 mm en de huis is messingkleurig. De doorsnede van de huis is ongeveer 1 centimeter. De kogelpunt is koperkleurig. De munitie is zogenaamde volmantelmunitie. Op de hulsbodem staat; S & B 9 mm luger (…).


- 22 patronen allen gelijk van merk en afmeting te weten: lengte 26 centimeter en lengte van de huis is 19 mm en de huls is messingkleurig. De doorsnede van de huls is ongeveer 1 centimeter. De kogelpunt is eveneens messingkleurig en aan de voorzijde is de kogelpunt afgeplat. Op de hulsbodem staat S & B 9 mm luger. 


- 5 patronen allen gelijk van merk en afmeting te weten lengte 29 centimeter en lengte van de huis is 19 centimeter en de huis is messingkleurig. De doorsnede van de huls is ongeveer 1 centimeter. De kogelpunt is koperkleurig. Deze munitie is zogenaamde volmantelmunitie. Op de hulsbodem staat:G.F.L. 9 mm luger (…).


- 2 patronen lengte 25 centimeter doorsnede ongeveer 7 mm lengte van de huls is 17 centimeter en de huls is messingkleurig. De kogelpunt was metaalkleurig. Op de hulsbodem staat: GECO 765 (…)


- 2 patronen lengte 22 centimeter en doorsnede ongeveer 6 mm. De huls is messingkleurig. De kogelpunt is eveneens messingkleurig. Op de hulsbodem staat: S & B 6.35. 




Wapenomschrijving 26:


Goednummer: 			[nummer]


Categorie omschrijving: 	Wapens/munitie/springstof


Object: 			Magazijn/houder


Aantal/eenheid: 		4 stuks


Land:				Nederland


Spoor identificatienr.: 		AAXT4547NL


Inhoud: 			9 mm 


Bijzonderheden: 		4 patroonhouders


De inbeslaggenomen voorwerpen zijn patroonmagazijnen van/voor een pistool bestemd om


projectielen door een loop af te schieten.


De werking van het voorwerp berust op het teweegbrengen van een scheikundige ontploffing of een andere scheikundige reactie.


Derhalve zijn deze patroonmagazijnen (voor een pistool ) vuurwapens in de zin van artikel 1


onder 3 gelet op artikel 2 lid 1 categorie III onder 1 van de Wet wapens en munitie. Het vuurwapen valt niet onder categorie II sub 2 3 of 6 van de WWM.





TEN LASTE LEGGING:


Het voorhanden hebben van dergelijke patroonmagazijnen is strafbaar gesteld in


artikel 26 lid 1 van de Wet Wapens en Munitie juncto artikel 55 lid 3 onder a van de Wet wapens en Munitie.





OMSCHRIJVING PATROONMAGAZIJNEN:


Het betreffen 4 patroonmagazijnen allen van metaal en zwart van kleur. De 4 patroonmagazijnen zijn alle vier gelijk van afmetingen en vorm. De patroonmagazijnen


hebben een lengte van 11 centimeter en de breedte van deze patroonmagazijnen is 32


centimeter. Deze patronenmagazijnen zijn zeer vermoedelijk geschikt voor een pistool


model High Power.





OPMERKING VERBALISANT:


Artikel 3 van de Wet Wapens en Munitie zegt: De bepalingen betreffende wapens zijn


mede van toepassing op onderdelen en hulpstukken die specifiek bestemd zijn voor die


wapens en van wezenlijke aard zijn. Een patroonmagazijn is ingevolge de Circulaire


Wapens en Munitie (artikel 1.2.3.) een wezenlijk onderdeel van een vuurwapen en


daardoor moet het patroonmagazijn gezien worden als een vuurwapen.





