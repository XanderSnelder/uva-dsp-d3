

verkort vonnis
RECHTBANK 'S-HERTOGENBOSCH

 
Sector Strafrecht


Parketnummer: 01/845349-07
Datum uitspraak: 09 oktober 2007	


Verkort vonnis van de rechtbank ’s-Hertogenbosch meervoudige kamer voor de behandeling van strafzaken in de zaak tegen:


[verdachte]
geboren te [geboorteplaats] op [geboortedatum] 1987
wonende te [woonplaats] [adres]
thans gedetineerd te: P.I. Amsterdam HvB Het Veer (FOBA). 


Dit vonnis is op tegenspraak gewezen naar aanleiding van het onderzoek ter terechtzitting van 25 september 2007.
 
De rechtbank heeft kennisgenomen van de vordering van de officier van justitie en van hetgeen van de zijde van verdachte naar voren is gebracht.


De tenlastelegging.
De zaak is aanhangig gemaakt bij dagvaarding van  30 augustus 2007.


Aan verdachte is tenlastegelegd dat:


1. 


hij op of omstreeks 15 juni 2007 te 's-Hertogenbosch althans in het 
arrondissement 's-Hertogenbosch in ieder geval in Nederland met het oogmerk 
van wederrechtelijke toe-eigening heeft weggenomen een (personen)auto (Renault 
Megane) in elk geval enig goed geheel of ten dele toebehorende aan [benadeelde partij] in elk geval aan een ander of anderen dan aan verdachte welke 
diefstal werd voorafgegaan en/of vergezeld en/of gevolgd van geweld en/of 
bedreiging met geweld tegen [slachtoffer] gepleegd met het oogmerk om die 
diefstal voor te bereiden en/of gemakkelijk te maken en/of bij betrapping op 
heterdaad aan zichzelf hetzij de vlucht mogelijk te maken hetzij het bezit 
van het gestolene te verzekeren 


en/of 



hij op of omstreeks 15 juni 2007 te 's-Hertogenbosch althans in het 
arrondissement 's-Hertogenbosch in ieder geval in Nederland met het oogmerk 
om zich en/of een ander wederrechtelijk te bevoordelen door geweld en/of 
bedreiging met geweld [slachtoffer] heeft gedwongen tot de afgifte van een 
(personen)auto (Renault Megane) in elk geval van enig goed geheel of ten 
dele toebehorende aan [benadeelde partij] in elk geval aan een ander of anderen 
dan aan verdachte 



welk geweld en/of welke bedreiging met geweld hierin bestond(en) dat verdachte
- het portier aan de passagierskant van de auto waarin die [slachtoffer] zich bevond 
heeft geopend en/of in die auto is gestapt en/of (daarbij) 
- een vuurwapen althans een voor af/bedreiging geschikt voorwerp op die [slachtoffer] 
heeft gericht en/of gericht gehouden en/of
- die [slachtoffer] (dreigend) de woorden heeft toegevoegd: "Als je stopt of niet doet 
wat ik zeg dan gebruik ik het" en/of "Doe je portier op slot" althans woorden 
van gelijke dreigende aard of strekking en/of
- die [slachtoffer] heeft gedwongen te gaan rijden en/of 
- die [slachtoffer] (dreigend) de woorden heeft toegevoegd (nadat zij had geweigerd 
seks met hem te hebben): "Dan dwing/pak ik je en gooi ik je daarna uit de 
auto" althans woorden van gelijke dreigende aard of strekking; 


(artikel 312/317 Wetboek van Strafrecht)



2. 


hij op of omstreeks 15 juni 2007 te 's-Hertogenbosch in ieder geval in 
Nederland opzettelijk [slachtoffer] wederrechtelijk van de vrijheid heeft 
beroofd en / of beroofd gehouden door opzettelijk en wederrechtelijk te 
handelen als volgt; 
- hij heeft het portier aan de passagierskant van de auto waarin die [slachtoffer] zich 
bevond geopend en/of is in die auto gestapt en/of 
- hij heeft (daarbij) een vuurwapen althans een voor af/bedreiging geschikt 
voorwerp op die [slachtoffer] gericht en/of gericht gehouden en/of
- hij heeft die [slachtoffer] (dreigend) de woorden toegevoegd: "Als je stopt of niet 
doet wat ik zeg dan gebruik ik het" en/of "Doe je portier op slot" althans 
woorden van gelijke dreigende aard of strekking en/of
- hij heeft die [slachtoffer] gedwongen te gaan rijden en/of 
- hij heeft die [slachtoffer] (dreigend) de woorden toegevoegd (nadat zij had geweigerd 
seks met hem te hebben): "Dan dwing/pak ik je en gooi ik je daarna uit de 
auto" althans woorden van gelijke dreigende aard of strekking; 


(artikel 282 Wetboek van Strafrecht)

3. 


hij op of omstreeks 15 juni 2007 te 's-Hertogenbosch als bestuurder van een 
motorrijtuig betrokken bij een verkeersongeval of door wiens gedraging een 
verkeersongeval was veroorzaakt op het Bossche Pad de plaats van het ongeval 
heeft verlaten terwijl bij dat ongeval naar hij wist of redelijkerwijs moest 
vermoeden aan een ander (te weten [slachtoffer 2] en/of [slachtoffer 3]) letsel en/of 
schade was toegebracht;


(artikel 7 Wegenverkeerswet 1994)
 
Tengevolge van een kennelijke schrijffout in de tenlastelegging onder  feit 3 begaan staat in de derde regel het woord “het” Bossche Pad vermeld in plaats van “de” Bossche Pad. De rechtbank herstelt deze schrijffout en leest het laatste in plaats van het eerste. Blijkens het verhandelde ter terechtzitting is verdachte daardoor niet in de verdediging geschaad.
 

De geldigheid van de dagvaarding.
De dagvaarding voldoet aan alle wettelijke eisen.



De bevoegdheid van de rechtbank.
Krachtens de wettelijke bepalingen is de rechtbank bevoegd van het tenlastegelegde kennis te nemen.



De ontvankelijkheid van de officier van justitie.
Bij het onderzoek ter terechtzitting zijn geen omstandigheden gebleken die aan de ontvankelijkheid van de officier van justitie in de weg staan.

 

Schorsing der vervolging.
Bij het onderzoek ter terechtzitting zijn geen gronden voor schorsing der vervolging gebleken.

 

De bewezenverklaring.
De rechtbank acht op grond van de feiten en omstandigheden die zijn vervat in de bewijsmiddelen wettig en overtuigend bewezen dat verdachte


1. 


op 15 juni 2007  in het arrondissement 's-Hertogenbosch met het oogmerk 
van wederrechtelijke toe-eigening heeft weggenomen een (personen)auto (Renault 
Megane) toebehorende aan [benadeelde partij] welke diefstal werd voorafgegaan en vergezeld van bedreiging met geweld tegen [slachtoffer] gepleegd met het oogmerk om die diefstal voor te bereiden en/of gemakkelijk te maken 
 welke bedreiging met geweld hierin bestond dat verdachte
- het portier aan de passagierskant van de auto waarin die [slachtoffer] zich bevond 
heeft geopend en in die auto is gestapt en daarbij 
- een voor af/bedreiging geschikt voorwerp op die [slachtoffer] 
heeft gericht en gericht gehouden en
- die [slachtoffer] (dreigend) de woorden heeft toegevoegd: "Als je stopt of niet doet 
wat ik zeg dan gebruik ik het" en  "Doe je portier op slot" en
- die [slachtoffer] heeft gedwongen te gaan rijden.

 

2.
op 15 juni 2007 in Nederland opzettelijk [slachtoffer] wederrechtelijk van de vrijheid heeft beroofd  door opzettelijk en wederrechtelijk te handelen als volgt; 
- hij heeft het portier aan de passagierskant van de auto waarin die [slachtoffer] zich 
bevond geopend en  is in die auto gestapt en 
- hij heeft (daarbij) een voor af/bedreiging geschikt voorwerp op die [slachtoffer] gericht en  gericht gehouden en
- hij heeft die [slachtoffer] (dreigend) de woorden toegevoegd: "Als je stopt of niet 
doet wat ik zeg dan gebruik ik het" en  "Doe je portier op slot"  en
- hij heeft die [slachtoffer] gedwongen te gaan rijden. 




3. 
op 15 juni 2007 te 's-Hertogenbosch als bestuurder van een 
motorrijtuig betrokken bij een verkeersongeval of door wiens gedraging een 
verkeersongeval was veroorzaakt op de  Bossche Pad de plaats van het ongeval 
heeft verlaten terwijl bij dat ongeval naar hij redelijkerwijs moest 
vermoeden aan een ander (te weten [slachtoffer 2] en/of [slachtoffer 3]) letsel en/of 
schade was toegebracht;



De bewijsmiddelen worden slechts gebezigd met betrekking tot het feit waarop zij in het bijzonder betrekking hebben.

Hetgeen meer of anders is tenlastegelegd dan hierboven bewezen is verklaard is naar het oordeel van de rechtbank niet bewezen. Verdachte zal hiervan worden vrijgesproken.


De kwalificatie.
Het bewezenverklaarde levert op de in de uitspraak vermelde strafbare feiten.



De strafbaarheid.
Er zijn  geen feiten of omstandigheden gebleken die de strafbaarheid van de feiten  uitsluiten. 



Over de persoon van verdachte is door twee gedragsdeskundigen een rapportage opgemaakt. GZ-psycholoog drs. B.Y. van Toorn en dr. E.D.M. Masthoff psychiater komen in hun rapportage uitgebracht op 13 september 2007 tot de conclusie dat het aannemelijk en waarschijnlijk is dat verdachte ten tijde van de tenlastegelegde feiten in een psychotische toestand verkeerde en dat hij daarom ter zake van die feiten volledig ontoerekeningsvatbaar moet worden geacht.
Deze conclusie is gebaseerd op het gegeven dat verdachte begin 2007 in een psychotische toestand verkeerde dat hij blijkens zijn gedragingen na zijn aanhouding ter zake van de tenlastegelegde feiten eveneens een psychotisch toestandsbeeld liet zien en het feit dat ook thans volgens deze deskundigen sprake is van een floride psychose. Volgens genoemde deskundigen kan onder deze omstandigheden niet anders worden gesteld dan dat verdachte tijdens het ten laste gelegde kwetsbaar was voor psychoticiteit en dat (zonder gebruik van antipsychotica door verdachte voorafgaande aan het tenlastegelegde) het aannemelijk is dat in de periode rondom en tijdens het tenlastegelegde sprake is geweest van een recidive van psychose. 


De officier van justitie heeft ter zitting aangevoerd dat nu uit de rapportage is vast komen te staan dat wegens  de ziekelijke stoornis van de geestvermogens het tenlastegelegde niet aan verdachte kan worden toegerekend verdachte dient te worden ontslagen van alle rechtsvervolging. De raadsman heeft zich met dit standpunt verenigd. 

De rechtbank acht uit het onderzoek ter terechtzitting hierbij mede in aanmerking genomen het hiervoor genoemde rapport van GZ-psycholoog drs. B.Y. van Toorn en dr. E.D.M. Masthoff psychiater aannemelijk geworden dat de door verdachte begane feiten hem wegens een ziekelijke stoornis van de geestvermogens niet kunnen worden toegerekend. 

Verdachte is derhalve niet strafbaar voor hetgeen te zijnen laste bewezen is verklaard en dient te worden ontslagen van alle rechtsvervolging. 



Toepasselijke wetsartikelen.
De beslissing is gegrond op de artikelen:
Wetboek van Strafrecht art. 37 39 91 282 312
Wegenverkeerswet 1994 art. 7 176 178 188


DE  OVERWEGINGEN DIE TOT DE BESLISSING HEBBEN GELEID.



De eis van de officier van justitie.
Ten aanzien van feit 1 2 en 3:
Plaatsing in een psychiatrisch ziekenhuis voor de duur van één jaar.

 

Ten aanzien van vordering van de benadeelde partij [benadeelde partij]:
Afwijzing van de vordering.  



Ten aanzien van de  vordering van de benadeelde partij [slachtoffer]:
Toewijzen een bedrag van € 558125 met toepassing van de schadevergoedingsmaatregel ex artikel 36f Wetboek van Strafrecht.


De op te leggen maatregel.


In het eerdergenoemde psychologisch en psychiatrisch rapport is het volgende – zakelijk weergegeven – overwogen:
“ Bij betrokkene is momenteel sprake van een floride paranoïd psychotisch toestandsbeeld waarschijnlijk in het kader van een schizofreen proces. Voorts is hij gevoelig voor drugs  (m.n. cannabis) misbruik (actueel in gedwongen remissie).  Aannemelijk en waarschijnlijk wordt geacht dat betrokkene tijdens het ten laste gelegde psychotisch was.  Deze ziekelijke stoornis en/of gebrekkige ontwikkeling van de geestvermogens beïnvloedde in grote mate  betrokkenes gedragskeuzes en gedragingen ten tijde van het ten laste gelegde.  Van belang voor de kans op recidive zijn de (waarschijnlijk structureel) bij betrokkene aanwezige psychotische kwetsbaarheid  zijn gevoeligheid voor drugsmisbruik en de mogelijk bij hem tevens aanwezige persoonlijkheidsproblematiek. Voorts is van belang de sociaal maatschappelijke instabiele situatie van betrokkene. De recidivekans is sterk afhankelijk van het  verdere verloop van de psychotische stoornis en de wijze waarop betrokkene zich zou kunnen conformeren aan behandeling. Indien de psychose niet afdoende gecoupeerd wordt wordt de kans op recidive als zeer reëel ingeschat.  Door het misbruik van middelen zal betrokkene eerder psychotisch worden en zal dus de kans op recidive toenemen. Tot slot zal gebrek aan sociaal maatschappelijke stabiliteit ( denk m.n. aan huisvesting) de kans vergroten dat betrokkene hernieuwd derailleert en uiteindelijk recidiveert. Onderzoekers adviseren dan ook aan betrokkene een strafrechtelijke rechterlijke machtiging op te leggen conform  artikel 37 Wetboek van Strafrecht voor de duur van maximaal één jaar binnen welk kader betrokkene klinisch behandeld dient te worden. Het advies is gezien de ervaringen in het verleden om de behandeling ten uitvoer te leggen op een FPA of een FPK. Hierna dient beoordeeld te worden of de wissel naar de BOPZ genomen moet worden en of betrokkene over moet gaan naar het reguliere GGZ-circuit. Bij het bespreken van het advies heeft betrokkene aangegeven dat hij bereid is behandeling te volgen”. 

 


De vordering van de benadeelde partij [slachtoffer].
De rechtbank acht toewijsbaar als rechtstreeks door het bewezen verklaarde feit toegebrachte schade de volgende onderdelen van de vordering:
Ter zake van materiële schade: de posten kleding rok blouse en vestje ten bedrage van € 200= en de post autostoeltje ten bedrage van € 14925 te vermeerderen met de wettelijke rente vanaf de datum van het voorval.
Ter zake van de post immateriële schade:
Een bedrag van € 2550-. te vermeerderen met de wettelijke rente vanaf de datum van dit vonnis.



De rechtbank zal de benadeelde partij niet-ontvankelijk verklaren in de volgende onderdelen van haar vordering aangezien deze niet van zo eenvoudige aard zijn dat zij zich lenen voor behandeling in het strafgeding: de post inkomensderving ten bedrage van € 1755= en de post 3 maanden NS-jaarkaart ten bedrage van € 927=.
De benadeelde partij kan deze onderdelen van haar vordering slechts bij de burgerlijke rechter aanbrengen.


De rechtbank zal verdachte veroordelen in de kosten van de benadeelde partij tot op heden begroot op nihil. Verder wordt verdachte veroordeeld in de ten behoeve van de tenuitvoerlegging nog te maken kosten.


De vordering van de benadeelde partij [benadeelde partij]
De rechtbank zal de benadeelde partij niet-ontvankelijk verklaren in haar vordering aangezien deze niet van zo eenvoudige aard is dat zij zich leent voor behandeling in het strafgeding.
De benadeelde partij kan deze onderdelen van haar vordering slechts bij de burgerlijke rechter aanbrengen.
De rechtbank zal de benadeelde partij veroordelen in de kosten aan de zijde van verdachte  tot op heden begroot op nihil. 

 

 












UITSPRAAK


Verklaart het tenlastegelegde bewezen zoals hiervoor is omschreven. 

Verklaart niet bewezen hetgeen verdachte meer of anders is tenlastegelegd dan hiervoor bewezen is verklaard en spreekt hem daarvan vrij.

Het bewezenverklaarde levert op de misdrijven: 


T.a.v. feit 1: 
Diefstal voorafgegaan vergezeld en gevolgd van bedreiging van geweld tegen 
personen gepleegd met het oogmerk om die diefstal voor te bereiden en/of 
gemakkelijk te maken. 

 

T.a.v. feit 2: 
opzettelijk iemand wederrechtelijk van de vrijheid beroven. 

 

T.a.v. feit 3: 
Overtreding van artikel 7 eerste lid aanhef en onder a van de 
Wegenverkeerswet 1994 meermalen gepleegd 

 
Verklaart verdachte hiervoor strafbaar.
 

BESLISSING:
T.a.v. feit 1 feit 2 feit 3:                         
Ontslag van alle rechtsvervolging zijnde de verdachte niet strafbaar.

 

T.a.v. feit 1 feit 2 feit 3:                         
Plaatsing in een psychiatrisch ziekenhuis voor de duur van één jaar.

 

T.a.v. feit 1:                                 
Niet-ontvankelijkverklaring van de benadeelde partij [benadeelde partij] in haar vordering.



Veroordeelt de benadeelde partij in de kosten van de verdachte tot op heden 
begroot op nihil.

 

T.a.v. feit 1 feit 2:                             
Gedeeltelijke niet-ontvankelijkverklaring benadeelde partij [slachtoffer].



Veroordeelt verdachte mitsdien tot betaling aan de benadeelde partij genaamd 
 [slachtoffer] ter zake van materiële schade van een bedrag van EUR 200= zijnde 
kleding en een bedrag van EUR 14925 zijnde een (auto)stoeltje in totaal EUR 
 34925  (zegge driehonderdnegenenveertig euro en vijfentwintig cent) vermeerderd met de wettelijke rente over dit bedrag van 15 juni 2007 tot de dag der voldoening.



Veroordeelt verdachte mitsdien tot betaling aan de benadeelde partij genaamd 
[slachtoffer] ter zake van immateriële schade van een bedrag van EUR 2550= (zegge: 
tweeduizend vijfhonderd vijftig euro) vermeerderd met de wettelijke rente over 
dit bedrag vanaf 9 oktober 2007 tot de dag der voldoening;



Veroordeelt verdachte tevens in de kosten van de benadeelde partij tot op heden 
begroot op nihil. 



Veroordeelt verdachte verder in de ten behoeve van de tenuitvoerlegging nog te 
maken kosten.



Bepaalt dat de benadeelde partij in het overige deel van de vordering 
(inkomensderving EUR 1755= en kosten NS-jaarkaart EUR 927= ) niet-ontvankelijk 
is. 

 










































Dit vonnis is gewezen door:
mr C.F.E. van Olden-Smit voorzitter
mr. N.M. Spelt en mr. D. Bogaert leden
in tegenwoordigheid van mr J. Donkersloot griffier
en is uitgesproken op 9 oktober 2007.
De griffier is buiten staat dit vonnis mede te ondertekenen.



9
Parketnummer: 01/845349-07
[verdachte]

