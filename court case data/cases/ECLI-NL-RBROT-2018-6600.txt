

Rechtbank Rotterdam


Team straf 3



Parketnummer: 10/690120-18
Datum uitspraak: 5 juli 2018
Tegenspraak




Vonnis van de rechtbank Rotterdam meervoudige kamer voor strafzaken in de zaak tegen de verdachte:





          [naam verdachte] 
 

geboren te [geboorteplaats verdachte] ( [land verdachte] ) op [geboortedatum verdachte]  
ingeschreven in de basisregistratie personen op het adres:

        [adres verdachte]  [woonplaats verdachte]  
raadsvrouw mr. T. Sandrk advocaat te Dordrecht.




1Onderzoek op de terechtzitting
Gelet is op het onderzoek op de terechtzitting van 21 juni 2018.



2Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht.



3Eis officier van justitie
De officier van justitie mr. E.E. van Veen heeft gevorderd:


bewezenverklaring van het onder 1 en 2 ten laste gelegde;


veroordeling van de verdachte tot een gevangenisstraf voor de duur van 180 dagen met aftrek van voorarrest waarvan 166 dagen voorwaardelijk met een proeftijd van 2 jaar alsmede tot een taakstraf voor de duur van 240 uur subsidiair 120 dagen vervangende hechtenis.





4Waardering van het bewijs

4.1.


Bewezenverklaring zonder nadere motivering

Het onder 1 en 2 ten laste gelegde is door de verdachte bekend. Deze feiten zullen zonder nadere bespreking bewezen worden verklaard.



4.2.


Bewezenverklaring

In bijlage II heeft de rechtbank een opgave gedaan van wettige bewijsmiddelen houdende voor de bewezenverklaring redengevende feiten en omstandigheden. Met deze opgave wordt volstaan nu de verdachte het bewezen verklaarde heeft bekend en nadien geen vrijspraak is bepleit. Op grond daarvan is wettig en overtuigend bewezen dat de verdachte het onder 1 en 2 ten laste gelegde heeft begaan op die wijze dat:

1.

hij in de periode van 09 februari 2018 tot en met 09 maart 2018 te Helmond en/of Rotterdam althans in Nederland opzettelijk heeft vervoerd in elk geval opzettelijk aanwezig heeft gehad 3200 gram xtc-pillen bevattende MDMA en 83 gram van een materiaal bevattende amfetamine zijnde MDMA en amfetamine (telkens) een middel als bedoeld in de bij de Opiumwet behorende lijst I; 




2.

hij op 09 maart 2018 te Helmond opzettelijk aanwezig heeft gehad 416 gram xtc-pillen 
bevattende MDMA en 3348 en 619 gram van een materiaal bevattende amfetamine zijnde MDMA en amfetamine (telkens) een middel als bedoeld in de bij de Opiumwet behorende lijst I.



Hetgeen meer of anders is ten laste gelegd is niet bewezen. De verdachte moet daarvan worden vrijgesproken.



Voor zover in de bewezenverklaarde tenlastelegging taal- en/of schrijffouten voorkomen zijn deze in de bewezenverklaring verbeterd. De verdachte is daardoor niet in zijn verdediging geschaad.





5Strafbaarheid feiten
De bewezen feiten leveren op:


1.

opzettelijk handelen in strijd met een in artikel 2 onder B van de Opiumwet gegeven verbod

en

opzettelijk handelen in strijd met het in artikel 2 onder C van de Opiumwet gegeven verbod;




2.

opzettelijk handelen in strijd met het in artikel 2 onder C van de Opiumwet gegeven verbod.




Er zijn geen feiten of omstandigheden aannemelijk geworden die de strafbaarheid van de feiten uitsluiten. De feiten zijn dus strafbaar.




6Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit. De verdachte is dus strafbaar.



7Motivering straf 

7.1.


Algemene overweging

De straffen die aan de verdachte worden opgelegd zijn gegrond op de ernst van de feiten de omstandigheden waaronder de feiten zijn begaan en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.



7.2.


Feiten waarop de straffen zijn gebaseerd

De verdachte zag zich geconfronteerd financiële problemen terwijl hij op zijn werk geen kans meer zag om met overwerk extra geld te verdienen. Hij besloot daarom om xtc-pillen en amfetamine te gaan verkopen. De verdachte had een afspraak gemaakt om 8000 pillen te verkopen in Rotterdam. Hij is daar echter uiteindelijk aangehouden door de politie terwijl hij xtc-pillen en amfetamine in zijn bezit had. In de woning van de verdachte zijn tijdens een doorzoeking ook xtc-pillen en amfetamine aangetroffen. 
Harddrugs waaronder xtc-pillen en amfetamine zijn stoffen die bedreigend zijn voor de volksgezondheid. Voor gebruikers kunnen zij schadelijke lichamelijke psychische en sociale gevolgen met zich meebrengen. Ten slotte leidt handel in en gebruik van drugs veelal direct en indirect tot vele andere vormen van criminaliteit. 



7.3.

Persoonlijke omstandigheden van de verdachte


7.3.1.


Strafblad

De rechtbank heeft acht geslagen op een uittreksel uit de justitiële documentatie van 1 juni 2018 waaruit blijkt dat de verdachte niet eerder is veroordeeld voor soortgelijke strafbare feiten.



7.3.2.


Rapportage

Reclassering Nederland heeft een rapport over de verdachte opgemaakt gedateerd 5 juni 2018. Dit rapport houdt – onder meer en voor zover van belang – het volgende in. 
De verdachte zag in de feiten een uitweg om snel geld te kunnen verdienen. Uiteindelijk zijn de financiële problemen voor de verdachte alleen maar groter geworden. De verdachte beseft dat hij in het vervolg terecht kan bij zijn familie voor advies en ondersteuning bij financiële problemen. Tevens is de verdachte in staat om eventuele hulp te zoeken bij een huisarts of een instantie voor schuldhulpverlening. Gelet op de beschermende factoren en de houding van de verdachte wordt de kans op recidive laag ingeschat. Verdere inzet van de reclassering is daarom niet geïndiceerd. 
De rechtbank heeft acht geslagen op dit rapport.




7.4.


Conclusies van de rechtbank

Gelet op hetgeen de rechtbank hierboven heeft overwogen komt zij tot de volgende conclusies.



Gezien de ernst van de feiten kan in beginsel niet anders worden gereageerd dan met het opleggen van een gevangenisstraf. De rechtbank zal echter afzien van het opleggen van een langere onvoorwaardelijke gevangenisstraf dan het reeds ondergane voorarrest omdat de verdachte heeft verklaard dat de beslissing om zich in te laten met de bewezenverklaarde feiten een eenmalige misstap is geweest waarvan hij heeft geleerd. De verdachte komt daarin oprecht over. In plaats van een onvoorwaardelijke gevangenisstraf zal de rechtbank een taakstraf opleggen van maximale duur met daarnaast een grotendeels voorwaardelijke gevangenisstraf. Dat voorwaardelijke strafdeel dient er tevens toe de verdachte ervan te weerhouden in de toekomst opnieuw strafbare feiten te plegen.



Alles afwegend acht de rechtbank de hierna te noemen straffen passend en geboden. 





8In beslag genomen voorwerpen

Aan dit vonnis is als bijlage een lijst gehecht van de in beslag genomen voorwerpen
waarvan de inhoud als hier ingelast dient te worden beschouwd.


8.1.


Standpunt officier van justitie

De officier van justitie heeft gevorderd de in beslag genomen voorwerpen te weten geldbedragen verbeurd te verklaren.



8.2.


Standpunt verdediging

De verdediging heeft verzocht om teruggave aan de verdachte van de in beslag genomen geldbedragen.



8.3.


Beoordeling

Ten aanzien van de in beslag genomen geldbedragen zal een last worden gegeven tot teruggave aan de verdachte. Niet is vastgesteld dat de geldbedragen door middel van de strafbare feiten zijn verkregen.





9Toepasselijke wettelijke voorschriften
Gelet is op de artikelen 9 14a 14b 14c 22c 22d en 57 van het Wetboek van Strafrecht en de artikelen 2 en 10 van de Opiumwet.



10Bijlagen
De in dit vonnis genoemde bijlagen maken deel uit van dit vonnis.



11Beslissing
De rechtbank:


verklaart bewezen dat de verdachte de onder 1 en 2 ten laste gelegde feiten zoals hiervoor omschreven heeft begaan;



verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;



stelt vast dat het bewezen verklaarde oplevert de hiervoor vermelde strafbare feiten;



verklaart de verdachte strafbaar;



veroordeelt de verdachte tot een gevangenisstraf voor de duur van 180 (honderdtachtig) dagen; 
bepaalt dat van deze gevangenisstraf een gedeelte groot 166 (honderdzesenzestig) dagen niet ten uitvoer zal worden gelegd tenzij de rechtbank later anders mocht gelasten omdat de veroordeelde voor het einde van de proeftijd die hierbij wordt gesteld op 2 jaar na te melden voorwaarde overtreedt;



stelt als algemene voorwaarde dat de veroordeelde zich vóór het einde van de proeftijd niet aan een strafbaar feit zal schuldig maken;



beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht;



veroordeelt de verdachte tot een taakstraf voor de duur van 240 (tweehonderdveertig) uren waarbij de Reclassering Nederland dient te bepalen uit welke werkzaamheden de taakstraf dient te bestaan;



beveelt dat voor het geval de veroordeelde de taakstraf niet naar behoren verricht vervangende hechtenis zal worden toegepast voor de duur van 120 (honderdtwintig) dagen;



beslist ten aanzien van de voorwerpen geplaatst op de lijst van inbeslaggenomen en nog niet teruggegeven voorwerpen als volgt: 
- gelast de teruggave aan verdachte van de voorwerpen die op de aan dit vonnis gehechte lijst zijn genummerd 1 en 2;



heft op het bevel tot voorlopige hechtenis van de verdachte die bij eerdere beslissing is geschorst.





Dit vonnis is gewezen door:
mr. I.W.M. Laurijssens voorzitter
en mrs. A. Hello en D. Visser rechters
in tegenwoordigheid van mr. J.G. Polke griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.



De jongste rechter is buiten staat dit vonnis mede te ondertekenen.



Bijlage I 




Tekst tenlastelegging




Aan de verdachte wordt ten laste gelegd dat




1.

hij in of omstreeks de periode van 09 februari 2018 tot en met 09 maart 2018 te Helmond en/of Rotterdam althans in Nederland opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval opzettelijk aanwezig heeft gehad ongeveer 3200 gram XTC-pillen in elk geval een hoeveelheid van een materiaal bevattende MDMA/MDA en/of ongeveer 83 gram amfetamine in elk geval een hoeveelheid van een materiaal bevattende amfetamine zijnde XTC/MDMA/MDA en/of amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet; 




2.

hij op of omstreeks 09 maart 2018 te Helmond althans in Nederland opzettelijk aanwezig heeft gehad ongeveer 416 gram XTC-pillen in elk geval een hoeveelheid van een materiaal 
bevattende MDMA/MDA en/of ongeveer 3348 en 669 gram amfetamine in elk geval een hoeveelheid van een materiaal bevattende amfetamine zijnde XTC/MDMA/MDA en/of amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.




