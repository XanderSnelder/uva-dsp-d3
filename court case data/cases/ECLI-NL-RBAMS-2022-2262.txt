

RECHTBANK AMSTERDAM
INTERNATIONALE RECHTSHULPKAMER



Parketnummer: 13/752308-21
RK nummer: 21/6513




Datum uitspraak: 23 februari 2022







    UITSPRAAK





op de vordering ex artikel 23 Overleveringswet (OLW) ingediend door de officier van justitie bij deze rechtbank. Deze vordering dateert van 2 december 2021 en betreft onder meer het in behandeling nemen van een Europees aanhoudingsbevel (EAB).
Dit EAB is uitgevaardigd op 25 november 2021 door de Rechtbank van Eerste Aanleg Limburg afdeling Tongeren (België) en strekt tot de aanhouding en overlevering van:  




	[opgeëiste persoon]

	geboren te [geboorteplaats] op [geboortedag] 1991 
ingeschreven in de Basisregistratie Personen op het adres:

        [adres]
gedetineerd in [detentieadres]



hierna te noemen de opgeëiste persoon.






1Procesgang


De vordering is behandeld op de openbare zitting van 22 februari 2022. Het onderzoek heeft plaatsgevonden in tegenwoordigheid van de officier van justitie mr. M. Diependaal. De opgeëiste persoon is bijgestaan door zijn raadsman mr. M.H.A. Horsch advocaat te Maastricht.

Op grond van artikel 22 derde lid OLW heeft de rechtbank de termijn waarbinnen zij op grond van het eerste lid van dit artikel uitspraak moet doen met dertig dagen verlengd omdat zij die verlenging nodig heeft om over de verzochte overlevering te beslissen. 





2Identiteit van de opgeëiste persoon


De rechtbank heeft de identiteit van de opgeëiste persoon onderzocht. De opgeëiste persoon heeft ter zitting verklaard dat de bovenvermelde personalia juist zijn en dat hij de Nederlandse nationaliteit heeft. 





3Grondslag en inhoud van het EAB


In het EAB wordt melding gemaakt van een bevel tot aanhouding bij verstek in fine uitlevering (referentie 20/060) uitgevaardigd op 25 november 2021 uitgevaardigd door de onderzoeksrechter van de Rechtbank van eerste Aanleg Limburg afdeling Tongeren (België).



De overlevering wordt verzocht ten behoeve van een door de justitiële autoriteiten van de uitvaardigende lidstaat ingesteld strafrechtelijk onderzoek ter zake van het vermoeden dat de opgeëiste persoon zich schuldig heeft gemaakt aan naar Belgisch recht strafbare feiten.



Deze feiten zijn omschreven in onderdeel e) van het EAB. 





4Genoegzaamheid  



Standpunt van de raadsman




De overlevering moet worden geweigerd omdat het EAB niet voldoet aan de vereisten van artikel 2 OLW. In het EAB is vermeld dat sprake zou zijn van een criminele organisatie die zich bezighoudt met handel in verdovende middelen maar de mate van betrokkenheid van de opgeëiste persoon blijkt niet uit de omschrijvingen in het EAB. 




Standpunt van de officier van justitie 




Het EAB is genoegzaam en de overlevering kan worden toegestaan. Er is sprake van een vervolgings-EAB en in dit stadium van het onderzoek kan voldoende duidelijk worden opgemaakt waarvoor de overlevering wordt verzocht. Uit de aanvullende informatie van de Belgische autoriteiten blijkt dat de periode van het onderzoek zich uitstrekt van 20 oktober 2020 tot de datum van het uitvaardigen van het EAB. Verder blijkt uit het EAB dat de opgeëiste persoon wordt gezien als medepleger. 




Oordeel van de rechtbank 




De rechtbank overweegt dat het EAB gegevens dient te bevatten op basis waarvan het voor de opgeëiste persoon duidelijk is waarvoor zijn overlevering wordt verzocht en het voor de rechtbank duidelijk is of het verzoek voldoet aan de in de Overleveringswet geformuleerde vereisten. Daartoe dient het EAB een beschrijving te bevatten van de omstandigheden waaronder de strafbare feiten zijn gepleegd met vermelding van in ieder geval het tijdstip de plaats en de mate van betrokkenheid van de opgeëiste persoon bij de strafbare feiten. Bovendien dient die beschrijving de naleving van het specialiteitsbeginsel te kunnen waarborgen.
In de onderhavige zaak geldt het volgende. 



Uit het EAB en de aanvullende informatie van 1 februari 2022 volgt dat de overlevering van de opgeëiste persoon wordt verzocht voor mogelijke betrokkenheid bij een criminele organisatie die zich bezighoudt met de internationale handel in drugs (cocaïne) in de periode vanaf 20 oktober 2020 (de start van het onderzoek) tot heden dat wil zeggen de datum van uitvaardiging van het EAB. De rol van de opgeëiste persoon staat in het EAB omschreven als mededader. De opgeëiste persoon zou binnen de criminele organisatie betrokken zijn geweest bij het opzetten van een “synthetisch labo” te Lottum en nauwe contacten hebben onderhouden met een van de hoofdverdachten. 



De rechtbank is van oordeel dat op basis van de omschrijving is voldaan aan voornoemde vereisten dat voldoende duidelijk is waarvoor de overlevering van de opgeëiste persoon wordt verzocht en dat daarmee het specialiteitsbeginsel gewaarborgd is. 



De rechtbank neemt hierbij mede in aanmerking dat nog sprake is van een lopend strafrechtelijk onderzoek zodat voorstelbaar is dat de mate van betrokkenheid van de opgeëiste persoon nog niet volledig is uitgekristalliseerd.  



Het verweer wordt verworpen.





5Strafbaarheid 



Feiten vermeld op bijlage 1 bij de OLW




Onderzoek naar de dubbele strafbaarheid van de feiten waarvoor de overlevering wordt verzocht moet achterwege blijven nu de uitvaardigende justitiële autoriteit de strafbare feiten heeft aangeduid als feiten vermeld in de lijst van bijlage 1 bij de OLW. De feiten vallen op deze lijst onder nummers 1 en 5 te weten:




	Deelneming aan een criminele organisatie;





	Illegale handel in verdovende middelen en psychotrope stoffen.




Uit het EAB volgt dat op dit feit naar het recht van België een vrijheidsstraf met een maximum van ten minste drie jaren is gesteld.





6De garantie als bedoeld in artikel 6 eerste lid OLW 


De opgeëiste persoon heeft de Nederlandse nationaliteit. Zijn overlevering kan daarom worden toegestaan indien naar het oordeel van de rechtbank is gewaarborgd dat zo hij ter zake van de feiten waarvoor de overlevering kan worden toegestaan in de uitvaardigende lidstaat tot een onvoorwaardelijke vrijheidsstraf wordt veroordeeld hij deze straf in Nederland zal mogen ondergaan.



De Procureur des Konings in Limburg te Hasselt (België) heeft op 27 januari 2022 de volgende garantie gegeven:




Overeenkomstig artikel 5 paragraaf 3 van het Kaderbesluit van 13 juni 2002 betreffende het Europees aanhoudingsbevel bied ik u de garantie voor de terugkeer naar Nederland van de door u overgeleverde Nederlandse onderdaan of ingezetene in casu de Nederlandse onderdaan [opgeëiste persoon] 


Deze garantie houdt in dat eens betrokkene in België onherroepelijk tot een vrijheidsbenemende straf of maatregel is veroordeeld deze persoon naar Nederland zal terugkeren om de straf of maatregel daar te ondergaan. 





De terugkeer zal gebeuren op basis van het Europees Kaderbesluit toepassing van het beginsel van wederzijdse erkenning op de vrijheidsbenemende straffen of maatregelen uitgesproken in een lidstaat van de Europese Unie (2008/909/JBZ)




Naar het oordeel van de rechtbank is de hiervoor vermelde garantie voldoende.





7Artikel 11 OLW: Belgische detentieomstandigheden


Bij uitspraak van 22 juni 2021 heeft de rechtbank in een andere zaak geconcludeerd dat in België een reëel gevaar bestaat op een onmenselijke of vernederende behandeling voor gedetineerden die terecht komen in een instelling waar sprake is van grondslapers waardoor de minimale persoonlijke ruimte van 3 m2 in een meerpersoonscel niet meer is gewaarborgd alsmede waar sprake is van niet-afgeschermde toiletten in meerpersoonscellen. De detentie-instellingen waar hiervan sprake is zijn: Antwerpen Gent Brugge Oudenaarde Hasselt Dendermonde en Mechelen.



De rechtbank stelt vast dat er bij brief van 9 september 2021 afkomstig van de Directeur-generaal bij het Directoraat-generaal Wetgeving Fundamentele Rechten en Vrijheden een algemene detentiegarantie is gegeven:




Als algemene regel kunnen in België de volgende algemene waarborgen gegeven worden bij een overlevering in het kader van de tenuitvoerlegging van een Europees aanhoudingsbevel:





- De overgeleverde persoon zal in een cel worden opgesloten waarvan de oppervlakte en de inrichting beantwoordt aan de normen van het CPT van de Europese Raad (minimum 3m2). Dit zowel wanneer hij alleen verblijft in een cel als wanneer hij een daarvoor aangepaste en grotere cel deelt met een andere persoon.


- De sanitaire blokken doorgaans voorzien van een wasbak en toilet zijn afgescheiden van de rest van de cel door een muur of door een scherm. Soms is er ook een douche voorzien. In dat geval is het sanitair complex afgescheiden van de rest van de cel.




Eerder in deze brief is ten aanzien van gevangenissen waar gedetineerden op een extra matras slapen ofwel waar de ‘grondslapers-problematiek’ zich voordoet over de celruimte en de sanitaire blokken de volgende opmerking gemaakt:




Bovendien garanderen wij dat in de gevangenissen waarin dit fenomeen zich voordoet er zal op toegezien worden dat de overgeleverden niet zullen worden opgesloten in een dergelijke afdeling zodat de overgeleverde personen ten minste over 3m2 personal space beschikken exclusief de sanitaire blokken.




In de uitspraak van 7 oktober 2021 heeft de rechtbank overwogen dat de hiervoor genoemde brief van de Belgische autoriteiten van 9 september 2021 in elke overleveringszaak geldig is zoals de Belgische autoriteiten in bedoelde brief hebben bevestigd en dat het om die reden niet noodzakelijk is dat voor elke individuele opgeëiste persoon een detentiegarantie wordt opgevraagd.



Aan de hand van een globale beoordeling van alle gegevens waarover zij beschikt gaat de rechtbank uit van de geboden zekerheid in voorgaande garantie. De rechtbank is van oordeel dat het reële gevaar op een onmenselijke of vernederende behandeling dat zij ten aanzien van voornoemde penitentiaire inrichtingen heeft aangenomen hiermee voor de opgeëiste persoon is weggenomen.
De detentieomstandigheden staan dan ook niet aan overlevering in de weg.






8Slotsom


Nu is vastgesteld dat het EAB voldoet aan de eisen van artikel 2 OLW er ook overigens geen weigeringsgronden aan de overlevering in de weg staan en er geen sprake is van een geval waarin aan het EAB geen gevolg mag worden gegeven dient de overlevering te worden toegestaan.






9Toepasselijke wetsartikelen


De artikelen 2 5 6 en 7 OLW. 






10Beslissing



STAAT TOE de overlevering van [opgeëiste persoon] aan de Rechtbank van Eerste Aanleg Limburg afdeling Tongeren (België) voor de feiten zoals die zijn omschreven in onderdeel e) van het EAB.




Aldus gedaan door
mr. J.G. Vegter	  				                         		voorzitter
mrs. J.A.A.G. de Vries en J.H. Beestman                         			   rechters
in tegenwoordigheid van mr. A.M. Rus		                         		    griffier
en uitgesproken ter openbare zitting van 23 februari 2022.




































Ingevolge artikel 29 tweede lid OLW staat tegen deze uitspraak geen gewoon rechtsmiddel open.




Rechtbank Amsterdam 22 juni 2021 ECLI:NL:RBAMS:2021:3243.


ECLI:NL:RBAMS:2021:5759.


 Hof van Justitie van de Europese Unie 25 juli 2018 zaak ML (C-220/18 PPU ECLI:EU:C:2018:589) punt 114.

