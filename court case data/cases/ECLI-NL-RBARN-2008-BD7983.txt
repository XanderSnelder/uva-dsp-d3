
RECHTBANK ARNHEM

Sector strafrecht

Meervoudige kamer


Parketnummers	: 05/900742-07 700778-07 en 501587-07 
Data zitting	: 20 november 2007 12 februari 2008 29 april 2008 en 8 juli 2008
Datum uitspraak	: 22 juli 2008


Tegenspraak

In de zaak van

de officier van justitie in het arrondissement Arnhem

tegen:


naam		: [verdachte]
geboren op	: [geboortedatum] te Tiel
thans gedetineerd in P.I. Arnhem - HvB Arnhem Zuid Ir.Molsweg 5 
Arnhem.


Raadsman	: mr. G.J. Gerrits advocaat te Nijmegen.

 
1.	De inhoud van de tenlastelegging



Aan verdachte is tenlastegelegd dat:
Onder parketnummer: 05/900742-07:


1. 


hij in of omstreeks de periode van  03 augustus 2007 tot en met 4 augustus 
2007 te Tiel in elk geval in de gemeente Tiel althans in Nederland  
opzettelijk [slachtoffer1] van het leven heeft beroofd hierin bestaande 
dat verdachte opzettelijk [slachtoffer1] 
meermalen althans eenmaal met een mes althans een soortgelijk scherp 
voorwerp in het hoofd en/of het lichaam en/of een of meer (andere) 
lichaamsdelen (o.a. een hand) heeft gestoken en/of gesneden en/of 
met een mes althans een soortgelijk scherp en/of hard voorwerp  en/of met een 
vuist met daarin geklemd een mes althans een soortgelijk scherp en/of hard 
voorwerp meermalen althans eenmaal (met kracht) op en/of tegen het hoofd 
en/of het lichaam en/of een of meer(andere) lichaamsdelen heeft geslagen 
en/of 
meermalen althans eenmaal (met kracht) tegen het hoofd en/of het lichaam en/of 
een of meer (andere) lichaamsdelen heeft geslagen en/of gestompt 
tengevolge waarvan voornoemde  [slachtoffer1] is overleden 
welke vorenomschreven doodslag werd gevolgd vergezeld en/of voorafgegaan van 
enig strafbaar feit te weten  het misdrijf vermeld/omschreven in artikel 310 
en 311 lid 4 en 5 van het wetboek van strafrecht te weten diefstal al dan 
niet in vereniging gepleegd ((in of omstreeks de periode van 3 augustus 2007 
tot en met 4 augustus 2007 te Tiel in elk geval in de gemeente Tiel althans 
in Nederland)) uit een woning ([adres]) van een aantal 
goederen ((o.a. een aantal videobanden en/of een laptop en/of een aantal 
sleutels en/of een aantal tassen met inhoud en/of een (video)camera en/of een 
aantal agenda's en/of een hoeveelheid andere goederen/geheel of ten dele 
toebehorende aan S.A. [slachtoffer2])) en/of waarbij verdachte en/of verdachtes 
mededader zich de toegang tot de plaats van het misdrijf (die woning) 
heeft/hebben verschaft of het weg te nemen goed onder zijn/hun bereik 
heeft/hebben gebracht door middel van valse sleutel (te weten met een 
gestolen/wederrechtelijk verkregen sleutel een deur van voormelde woning 
heeft/hebben geopend)
welke doodslag werd gepleegd met het oogmerk om de uitvoering van dat feit 
voor te bereiden en/of gemakkelijk te maken en/of om bij betrapping op 
heterdaad aan zichzelf en/of aan de andere deelnemer(s) straffeloosheid en/of 
het bezit van het wederrechtelijk verkregene te verzekeren;


althans indien het vorenstaande onder 1 niet tot een veroordeling leidt:


Subsidiair a:
hij in of omstreeks de periode van 03 augustus 2007 tot en met 4 augustus 
2007  te Tiel in elk geval in de gemeente Tiel althans in Nederland tezamen 
en in vereniging met een ander of anderen althans alleen met het oogmerk van 
wederrechtelijke toe-eigening in/uit een woning (([adres])) 
heeft weggenomen een aantal videobanden en/of een laptop en/of 6 althans een 
aantal sleutels en/of 2 althans een aantal autosleutels en/of een aantal 
tassen met inhoud en/of een aantal agenda's en/of een (video)camera en/of een 
hoeveelheid andere goederen in elk geval enig goed geheel of ten dele 
toebehorende aan S.A. [slachtoffer2] in elk geval aan een ander of anderen dan aan 
verdachte en/of zijn mededader(s)
en/of waarbij verdachte en/of zijn mededader(s) zich de toegang tot de plaats 
des misdrijfs heeft/hebben verschaft  en/of de goederen onder zijn/hun bereik 
heeft/hebben gebracht door middel van een valse sleutel ((met een uit een 
berging weggenomen sleutel en/of een wederrechtelijk verkregen sleutel 
voormelde woning heeft/hebben geopend))
welke diefstal werd voorafgegaan en/of vergezeld en/of gevolgd van geweld 
en/of bedreiging met geweld tegen [slachtoffer1] en/of A.B. [slachtoffer3] gepleegd 
met het oogmerk om die diefstal voor te bereiden en/of gemakkelijk te maken 
en/of om bij betrapping op heterdaad aan zichzelf en/of aan zijn mededader(s) 
hetzij de vlucht mogelijk te maken hetzij het bezit van het gestolene te 
verzekeren welk geweld en/of welke bedreiging met geweld hierin bestond(en) 
dat verdachte tezamen en in vereniging met een ander of anderen althans 
alleen  nadat die [slachtoffer1] en/of [slachtoffer3] verdachte en/of verdachtes mededader 
had(den) betrapt en/of (vervolgens) verdachte  had(den) vastgepakt verdachte 
zich meermalen althans eenmaal (met kracht) heeft getracht los te 
trekken/rukken en/of (vervolgens) naar die [slachtoffer3] en/of [slachtoffer1] heeft 
geroepen: "jullie weten zeker niet wie jullie voor je hebben" althans woorden 
van gelijke aard en/of strekking  en/of (vervolgens) naar verdachtes mededader 
(en/of hoorbaar voor die [slachtoffer1] en die [slachtoffer3]) heeft geroepen: "sla ze" 
en/of "sla ze  met je krukken". althans woorden van gelijke (dreigende) aard 
en/of strekking en/of (vervolgens) een mes althans een soortgelijk scherp 
voorwerp heeft getrokken en/of (vervolgens) meermalen althans eenmaal met een 
mes althans een soortgelijk scherp voorwerp die [slachtoffer1] in het hoofd 
en/of  het lichaam en/of een of meer (andere) lichaamsdelen (o.a. een hand)   
heeft gestoken en/of gesneden en/of met een mes althans een soortgelijk 
scherp en/of hard voorwerp en/of met een vuist met daarin geklemd een mes in 
elk geval een soortgelijk scherp en/of hard voorwerp meermalen althans 
eenmaal (met kracht) op en/of tegen het hoofd en/of het lichaam en/of een of 
meer (andere) lichaamsdelen van die [slachtoffer1] heeft geslagen  en/of 
meermalen althans eenmaal (met kracht) tegen het hoofd en/of het lichaam 
en/of een of meer (andere) lichaamsdelen van die [slachtoffer1] heeft geslagen 
en/of gestompt 
en/of welk voormeld feit de dood van [slachtoffer1] althans zwaar 
lichamelijk letsel ((een steekwond in het hoofd en/of de hersenen en/of een 
hersenbloeding en/of een subdurale hematoom in het hoofd)) bij die [slachtoffer1] ten gevolge heeft gehad 
en/of welk feit werd gepleegd  gedurende de voor de nachtrust bestemde tijd in 
een woning of op een besloten erf waar een woning staat en/of op een openbare 
weg (de [adres]);
art. 312 lid 2/2/3/4
art.312 lid 3
Wetboek van strafrecht


en(/of)


Subsidiair b:
hij in of omstreeks de periode van 03 augustus 2007 tot en met 4 augustus 2007 
te Tiel in elk geval in de gemeente Tiel  althans in Nederland opzettelijk 
[slachtoffer1]  van het leven heeft beroofd hierin bestaande dat verdachte 
opzettelijk meermalen althans eenmaal met een mes althans een soortgelijk 
scherp voorwerp in het hoofd en/of het lichaam en/of een of meer (andere)  
lichaamsdelen (o.a. een hand)  van die [slachtoffer1] heeft gestoken en/of 
gesneden en/of met een mes althans een soortgelijk scherp en/of hard voorwerp 
en/of met een vuist met daarin geklemd een mes althans een soortgelijk scherp 
en/of hard voorwerp meermalen althans eenmaal (met kracht) op en/of tegen het 
hoofd en/of het lichaam en/of een of meer (andere) lichaamsdelen van die [slachtoffer1] heeft geslagen en/of meermalen althans eenmaal (met kracht) tegen het 
hoofd en/of het lichaam en/of een of meer (andere) lichaamsdelen van die [slachtoffer1] heeft geslagen en/of gestompt tengevolge waarvan voornoemde persoon 
is overleden;
artikel 287 wetboek van strafrecht



meer subsidiair B:
hij in of omstreeks de periode van 3 augustus 2007 tot en met 04 augustus 2007 
te Tiel in elk geval in de gemeente Tiel althans in Nederland aan een 
persoon genaamd [slachtoffer1] opzettelijk zwaar lichamelijk letsel ((een 
steekwond in het hoofd en/of in de hersenen en/of een hersenbloeding of 
subdurale hematoom en/of diverse onderhuidse bloedingen/bloeduitstortingen 
en/of een hartstilstand/hartfalen)) heeft toegebracht door opzettelijk 
meermalen althans eenmaal die [slachtoffer1] met een mes althans een 
soortgelijk scherp voorwerp in het hoofd en/of het lichaam en/of een of meer 
(andere)  lichaamsdelen (o.a. een hand)  te steken en/of te snijden en/of met 
een mes althans een soortgelijk scherp en/of hard voorwerp en/of met een 
vuist met daarin geklemd een mes althans een soortgelijk scherp en/of hard 
voorwerp meermalen althans eenmaal (met kracht) die [slachtoffer1]  op en/of 
tegen het hoofd en/of het lichaam en/of een of meer (andere) lichaamsdelen te 
slaan  en/of meermalen althans eenmaal (met kracht) die [slachtoffer1] tegen 
het hoofd en/of het lichaam en/of een of meer (andere) lichaamsdelen te slaan 
en/of te stompen terwijl het feit de dood tengevolge heeft gehad;
302 lid 1  en 2 Wetboek van Strafrecht



meest subsidiair B:
hij in of omstreeks de periode van 3 augustus 2007 tot en met  4 augustus 2007 
te Tiel in elk geval in de gemeente Tiel althans in Nederland opzettelijk 
mishandelend [slachtoffer1]  meermalen althans eenmaal met een mes 
althans een soortgelijk scherp voorwerp in het hoofd en/of het lichaam en/of 
een of meer (andere)  lichaamsdelen (o.a. een hand)  heeft gestoken en/of 
gesneden en/of [slachtoffer1] meermalen althans eenmaal met een mes 
althans een soortgelijk scherp en/of hard voorwerp en/of met een vuist met 
daarin geklemd een mes althans een soortgelijk scherp en/of hard voorwerp 
meermalen althans eenmaal (met kracht) op en/of tegen het hoofd en/of het 
lichaam en/of een of meer (andere) lichaamsdelen  heeft geslagen en/of J.H. 
[slachtoffer1] meermalen althans eemaal (met kracht) tegen het hoofd en/of het 
lichaam en/of een of meer (andere) lichaamsdelen heeft geslagen en/of 
gestompt tengevolge waarvan voornoemde persoon werd gewond terwijl dit feit 
de dood althans zwaar lichamelijk letsel (een steekwond in het hoofd en/of 
in de hersenen en/of een hersenbloeding en/of een subdurale hematoom in het 
hoofd) tengevolge heeft gehad;
artikel 300 lid 1 en 3 Wetboek van Strafrecht


2. 


hij in of omstreeks de periode van 3 augustus 2007 tot en met 4 augustus 2007  
te Tiel in elk geval in de gemeente Tiel  tezamen en in vereniging met een 
ander of anderen althans alleen met het oogmerk van wederrechtelijke 
toe-eigening in/uit een berging (behorende bij woning [adres] 
Tiel) heeft weggenomen een accuboormachine en/of een aantal sleutels in elk 
geval enig goed geheel of ten dele toebehorende aan S.A. [slachtoffer2] in elk 
geval aan een ander of anderen dan aan verdachte en/of zijn mededader(s);


3. 


hij in of omstreeks de periode van 1 augustus 2007 tot en met 2 augustus 2007  
te Kerk-Avezaath gemeente Buren in elk geval in de gemeente Buren althans 
in Nederland tezamen en in vereniging met een ander of anderen althans 
alleen met het oogmerk van wederrechtelijke toe-eigening heeft weggenomen 
een fiets (sparta) in elk geval enig goed geheel of ten dele toebehorende 
aan M.A. [slachtoffer4] in elk geval aan een ander of anderen dan aan verdachte en/of 
zijn mededader(s);


Onder parketnummer 05/700778-07:

1. 


hij op een of meer tijdstippen in of omstreeks de periode van 23 maart 2007 
tot en met 12 juli 2007 te Tiel zijn verdachtes moeder [slachtoffer5] 
heeft bedreigd met enig misdrijf tegen het leven gericht althans met zware 
mishandeling hierin bestaande dat verdachte (telkens) opzettelijk dreigend 
met gebalde vuisten en/of op (zeer) korte afstand van die [slachtoffer5] voornoemd 
is gaan staan en/of zijn arm(en) dreigend heeft opgeheven en/of (een) slaande 
beweging(en) in de richting van die [slachtoffer5] heeft gemaakt en/of (telkens) 
(daarbij) voornoemde [slachtoffer5] dreigend (onder meer) de woorden heeft 
toegevoegd: 
"Ik wou dat je dood was ik zal dansen op je graf ik zal spugen op je graf 
als je je bek niet houdt dan sla ik je bek dicht kankerhoer voor mij ben je 
geen moeder je moet zorgen dat ik elke dag vreten heb het is jouw schuld dat 
ik aan de drugs ben je hebt mij altijd verwaarloosd" en/of "Ik maak je af ik 
maak je kapot ik maak je geestelijk en lichamelijk af" althans woorden van 
gelijke dreigende aard of strekking;


althans indien het vorenstaande onder 1 niet tot een veroordeling leidt:


hij op een of meer tijdstippen in of omstreeks de periode van 23 maart 2007 
tot en met 12 juli 2007 te Tiel (telkens) opzettelijk beledigend zijn 
verdachtes moeder [slachtoffer5] een of meermalen in haar 
tegenwoordigheid mondeling heeft toegevoegd (onder meer) de woorden "(vuile) 
kankerhoer en/of tyfushoer en/of kuthoer en/of (vies vuil) kutwijf" althans 
woorden van gelijke beledigende aard en/of strekking;


2. 


hij in of omstreeks de periode van 23 maart 2007 tot en met 12 juli 2007 te 
Tiel zijn verdachtes vader [slachtoffer6] heeft bedreigd met enig 
misdrijf tegen het leven gericht althans met zware mishandeling hierin 
bestaande dat verdachte opzettelijk dreigend op (zeer) korte afstand van die 
[slachtoffer6] en/of op een voor die [slachtoffer6] 
duidelijk zichtbare wijze een metalen werktuigsleutel (baco) althans een 
soortgelijk voorwerp heeft getoond en/of heeft vastgehouden en/of (daarbij) 
voornoemde [slachtoffer6] dreigend de woorden heeft toegevoegd: "sla 
me dan" althans woorden van gelijke dreigende aard of strekking;


3. 


hij op een of meer tijdstippen in of omstreeks de periode van 23 maart 2007 
tot en met 12 juli 2007 te Tiel (telkens) opzettelijk en wederrechtelijk een 
of meer (slaapkamer)deuren in elk geval enig goed geheel of ten dele 
toebehorende aan [slachtoffer5] en/of [slachtoffer6] in elk 
geval aan een ander of anderen dan aan verdachte heeft vernield en/of 
beschadigd en/of onbruikbaar heeft gemaakt te weten door (met kracht) tegen 
een deur te stompen/te slaan en/of te schoppen en/of door een deur te forceren;


4. 


hij in of omstreeks de periode van 23 maart 2007 tot en met 12 juli 2007 te 
Tiel met het oogmerk van wederrechtelijke toeëigening heeft weggenomen 
een geldbedrag (100 euro althans enig geldbedrag) in elk geval enig goed 
geheel of ten dele toebehorende aan [slachtoffer6] in elk geval aan 
een ander of anderen dan aan verdachte;


althans indien het vorenstaande onder 4 niet tot een veroordeling leidt:


hij in of omstreeks de periode van 23 maart 2007 tot en met 12 juli 2007 te 
Tiel opzettelijk een geldbedrag (100 euro althans enig geldbedrag) in elk 
geval enig goed geheel of ten dele toebehorende aan [slachtoffer6] 
in elk geval aan een ander of anderen dan aan verdachte welk(e) goed(eren) 
verdachte anders dan door misdrijf te weten als vinder onder zich had 
wederrechtelijk zich heeft toegeëigend;


Onder parketnummer 05/ 501587-07:

1. 


hij op of omstreeks 01 december 2006 te Arnhem 
ter terechtzitting van het Gerechtshof Arnhem als getuige in de zaak tegen 
[sla[slachtoffer7] nadat hij in handen van voorzitter op de bij de wet 
voorgeschreven wijze de eed/belofte had afgelegd de gehele waarheid en niets 
dan de waarheid te zullen zeggen in elk geval in een geval waarin een 
wettelijk voorschrift een verklaring onder ede  vordert en/of daaraan 
rechtsgevolgen verbindt mondeling persoonlijk opzettelijk valselijk geheel 
of ten dele in strijd met de waarheid - zakelijk weergegeven - heeft 
verklaard:"ik heb bij de politie gelogen over de rol van [slachtoffer7] bij de 
brandstichting van de bussen en de diefstallen die toen plaatsvonden" en/of 
"ik heb [slachtoffer7] gewoon een loer willen draaien" en/of "een ander heeft die 
brand gesticht" en/of "ik heb bij de politie [slachtoffer7] valselijk beschuldigd 
omdat ik hem een hak wilde zetten. [slachtoffer7] had mijn vriendin genaaid. Dat 
was ongeveer anderhalf jaar voor de brandstichting gebeurd. Ik had dat 
ongeveer een week voor ik werd opgepakt gehoord. Ik nam het [slachtoffer7] 
kwalijk maar ik had nog niet met hem daarover gesproken" en/of "wel moet ik 
zeggen dat ik in die tijd ontzettend veel speed snoof. Ik denk wel 10 gram per 
dag. Veel kan ik mij dus niet herinneren" en/of "ik mocht van [slachtoffer7] zijn 
auto gebruiken en ben die nacht alleen vanaf de flat waar ook [slachtoffer7] was 
naar de loods van Hermes gereden" en/of "de nacht van de brand heb ik [slachtoffer7] niet in de buurt van de garage gezien" en/of "ik heb [slachtoffer7] echt 
niet gezien en echt niet gesproken" en/of "mij wordt voorgehouden dat anderen 
anders lijken te verklaren die moeten zich vergissen" en/of "ik heb bij de 
politie in mijn verklaring over de gebeurtenissen bij Hermes het een en ander 
verzonnen maar voor een deel komt die verklaring overeen met wat er echt 
gebeurd is. Het is dus niet zo dat die verklaring helemaal juist is en dat 
waar ik over [slachtoffer7] spreek X moet worden gelezen" en/of "Toen ik kort na 
de brand door de politie werd opgepakt zag ik mijn kans schoon om [slachtoffer7] 
een hak te zetten. Zo is het gegaan. Ik heb hem dus vals beschuldigd";



2.	Het onderzoek ter terechtzitting

De zaak is laatstelijk op 8 juli 2008 ter terechtzitting onderzocht. Daarbij is verdachte verschenen. Verdachte is bijgestaan door mr. G.J. Gerrits advocaat te Nijmegen.
 

Als benadeelde partijen hebben zich schriftelijk in het geding gevoegd:
•	S.A. [slachtoffer2]
•	[slachtoffer5]
•	[slachtoffer6]



Ter zitting zijn verschenen:
•	[nabestaanden van slachtoffer1] 



De officier van justitie heeft geëist dat verdachte ter zake van het:
-	onder parketnummer 05/900742-07 onder 1 primair 2 en 3 tenlastegelegde;
-	onder parketnummer 05/700778-07 onder 1 primair 2 3 en 4 primair tenlastegelegde; en
-	 onder parketnummer 05/501587-07 tenlastegelegde


zal worden veroordeeld tot een gevangenisstraf voor de duur van 7 jaren met aftrek van de tijd in verzekering en voorlopige hechtenis doorgebracht. En voorts tot een terbeschikkingstelling met dwangverpleging. 

Ten aanzien van de vorderingen benadeelde partij.

De vordering van [nabestaande van slachtoffer1] (parketnummer 05/900742-07 feit 1) toewijzen voor wat betreft het materiele gedeelte tot het gevorderde bedrag van € 25693. Ten aanzien van het immateriële deel (shockschade) niet-ontvankelijk te verklaren nu dit deel van de vordering niet van eenvoudige aard is.

De vordering van S.A. [slachtoffer2] (parketnummer 05/900742-07 feit 2) niet-ontvankelijk te verklaren nu deze niet van zo een eenvoudige aard is dat deze kan worden meegenomen in het strafproces.

De vorderingen van [slachtoffer6] en [slachtoffer5] (parketnummer 05/700778-07) toewijzen tot een bedrag van € 900- en voor het overige de vordering niet-ontvankelijk te verklaren nu dit deel van de vordering niet van eenvoudige aard is.


Verdachte en zijn raadsman hebben het woord ter verdediging gevoerd.


3.	De beslissing inzake het bewijs


Voor zover er in de tenlastelegging kennelijke taal- en/of schrijffouten voorkomen zijn die fouten verbeterd. Verdachte is daardoor niet in zijn verdediging geschaad.

Ten aanzien van het onder parketnummer 05/900742-07 tenlastegelegde. 

De raadsman heeft betoogd dat het primair tenlastegelegde partieel nietig verklaard dient te worden omdat losrukken van een aanhouding niet aangemerkt kan worden als geweld en/of bedreiging met geweld in de zin van artikel 312 Wetboek van Strafrecht. Dit verweer wordt verworpen. Iemand die op heterdaad wordt aangehouden dient zich daarin te schikken. Proberen aan zo’n aanhouding te ontkomen kan geweld en/of bedreiging met geweld opleveren. Dit is afhankelijk van wat feitelijk is gebeurd.   


De rechtbank acht het primair tenlastegelegde wettig en overtuigend bewezen.
Daartoe wordt het navolgende overwogen. De bewijsverweren worden daarbij verworpen. Deze verweren kwamen neer op  (1) een lezing van wat feitelijk gebeurd is  (2) of verdachte opzet had en (3) of de dood van [slachtoffer1] aan de gedragingen van verdachte kan worden toegerekend.



Op grond van de verklaringen van verdachte de getuigen de deskundigen en van de overige bescheiden kunnen de navolgende feiten worden vastgesteld.
Op 3 augustus 2007 in de vroege avond heeft verdachte uit een schuur de huissleutels van [slachtoffer2] ontvreemd. Uren daarna is verdachte door middel van deze huissleutel de woning van [slachtoffer2] binnengegaan. Zijn vriendin [vriendin [vriendin van verdachte]rdachte] stond daarbij volgens afspraak op de uitkijk; zij hield tevens zijn fiets vast en zij had loopkrukken bij zich. Verdachte heeft uit de woning de in de tenlastelegging opgesomde goederen meegenomen. De insluiping door verdachte werd ontdekt door buren. Rond de klok van 23.00 uur werd daarvan melding gemaakt bij de politie. Deze buren waarschuwden ook [slachtoffer1] en [slachtoffer3]. Deze gingen kijken en [slachtoffer1] heeft aan verdachte gevraagd of het lukte. Om te voorkomen dat verdachte er met de gestolen goederen van doorging hebben [slachtoffer1] en [slachtoffer3] verdachte vastgepakt. Tijdens een daaropvolgend handgemeen vielen zij alle drie tussen de zich ter plaatse bevindende vuilcontainers (kliko’s). Alle drie zijn weer opgestaan; [slachtoffer3] heeft zich tot [vriendin [vriendin van verdachte]rdachte] gewend; verdachte had haar hulp ingeroepen; zij moest slaan met haar kruk. Tussen [slachtoffer1] en verdachte is het handgemeen verder gegaan. Verdachte heeft daarbij uit zijn zak een zogenaamd valmes tevoorschijn gehaald en opengeklikt; [vriendin van verdachte] hoorde een klikgeluid dat zij herkende als het geluid dat hoorde bij het openklikken van het mes dat verdachte al tijden bij zich droeg. Tijdens het handgemeen heeft verdachte [slachtoffer1] geraakt met de vuisten en het mes: in de duim de arm en in het hoofd. Het mes heeft de schedel en het hersenvlies van [slachtoffer1] doorboord met respectievelijk 7 mm en 2 mm. Tijdens het toebrengen van deze verwondingen greep [slachtoffer1] naar de borst en zakte op de grond alwaar hij bleef liggen terwijl hij rochelende geluiden maakte. Verdachte is met [vriendin van verdachte] met medeneming van de ontvreemde goederen op de fiets gevlucht.


[slachtoffer1] is overleden tengevolge van een hartfalen. Al  eerder die avond –minimaal een uur voor het treffen met verdachte- had hij een hartinfarct- beperkte zuurstoftoevoer naar het hart- gehad. De doodsoorzaak kan zijn een hartritmestoornis volgend op dat eerdere hartinfarct ofwel een nieuw hartinfarct dat optrad ten tijde van het treffen onmiddellijk gevolgd door een hartritmestoornis. Laatstgenoemd mogelijk hartinfarct en/of de hartritmestoornis(sen) kunnen veroorzaakt zijn door de stress die het hele treffen met verdachte voor [slachtoffer1] opleverde. Ook kan de lichamelijke conditie van [slachtoffer1] (alcohol  medicijngebruik slechte conditie van de aderen) daartoe bijgedragen hebben.

De vraag waarvoor de rechtbank zich in de eerste plaats gesteld ziet is of verdachte de opzet had om [slachtoffer1] te doden. De rechtbank beantwoordt deze vraag bevestigend in die zin dat verdachte daartoe het voorwaardelijke opzet heeft gehad.

Bij verdachte heeft de wens vooropgestaan om te ontkomen aan een aanhouding. Hij liep in een proeftijd en was bang dat hij in geval van een veroordeling voor een nieuw feit TBS opgelegd zou krijgen (verklaring [vriendin [vriendin van verdachte]rdachte]). Verdachte heeft daarbij bewust zijn mes gepakt opengeklikt en [slachtoffer1] daarmee gestoken waar hij hem kon raken. De –latere- lezing van verdachte dat hij iets pakte om zich te verdedigen en pas later merkte dat hij zijn valmes had gepakt acht de rechtbank ongeloofwaardig. Dit in de eerste plaats omdat hij aanvankelijk  anders heeft verklaard; dat zulks onder invloed van speed zou zijn gebeurd wil nog niet zeggen dat dit niet de waarheid was. In de tweede plaats omdat de vaststelling dat verdachte bewust zijn mes heeft gepakt en daarmee [slachtoffer1] heeft gestoken past bij het navolgende. Het is ongeloofwaardig dat verdachte zich niet bewust was van de aanwezigheid van het valmes in zijn zak; hij droeg dit al tijden bij zich en vond dat stoer. En voorts de messteek waarmee de schedel van [slachtoffer1] is doorboord was van boven naar beneden gericht (voetwaarts). Dit past niet bij een zwaaiende beweging maar bij een stekende/hakkende beweging. Tenslotte acht de rechtbank niet aannemelijk dat verdachte zo fysiek in het nauw gedreven was door [slachtoffer1] dat hij zich moest verdedigen. De verwondingen die verdachte heeft opgelopen passen niet bij een ernstige fysieke aanval. En verdachte heeft zich nadien ook niet over het in het nauw gedreven zijn uitgelaten tegenover [vriendin van verdachte] en [naam]. Hij heeft gesproken over neersteken en dat hij [slachtoffer1] op het hoofd geraakt had en dwars door het bot was gegaan. 

Het voorgaande houdt in dat de rechtbank van oordeel is dat verdachte met een mes op [slachtoffer1] heeft ingestoken waar hij hem kon raken. Naar de algemene ervaringsregelen betekent dit een aanmerkelijke kans op overlijden bijvoorbeeld een slagader kan geraakt worden. Het doel van verdachte was te ontkomen aan de aanhouding. Dit impliceert dat hij de kans op de dood van het slachtoffer op de koop toe heeft genomen. 


De tweede vraag waarvoor de rechtbank zich geplaatst ziet is de vraag of de dood van [slachtoffer1] rederlijkerwijze aan de gedragingen van verdachte kan worden toegerekend nu de oorzaak van de dood van [slachtoffer1] niet de bloedophoping in de hersenen was tengevolge van botsend geweld namelijk het vallen tegen de vuilcontainer (kliko) en/of de slagen van verdachte) en de messteek.
Ook deze vraag beantwoordt de rechtbank bevestigend. 


De rechtbank stelt vast dat  het hart [slachtoffer1] fataal gefaald heeft tijdens het handgemeen met verdachte. Dit valt verdachte redelijkerwijs toe te rekenen nu hij de –voorwaardelijke- opzet op de dood van [slachtoffer1] had. Dat op hetzelfde tijdstip dat het treffen tussen verdachte en [slachtoffer1] plaatsvond eveneens een fatale hartritmestoornis zou zijn opgetreden zonder dat treffen acht de rechtbank zeer onwaarschijnlijk en ongeloofwaardig. Het  valt ook niet uit te leggen dat vanwege die –haast theoretische mogelijkheid- de dood van [slachtoffer1] niet toegerekend zou kunnen worden aan de gedragingen van verdachte. 

Ten aanzien van het onder parketnummer 05/700778-07 tenlastegelegde.

De raadsman van verdachte heeft ter zitting ten aanzien van de feiten 1 en 2 betoogd dat er geen sprake is van bedreiging met enig misdrijf tegen het leven gericht dan wel met zware mishandeling. Ten aanzien van feit 3 heeft de raadsman aangevoerd dat het slot van de koelkastdeur niet geforceerd is. Ten aanzien van feit 4 heeft de raadsman betoogd dat zijn cliënt de portemonnee met het geldbedrag gevonden heeft en deze zich niet wederrechtelijk heeft toegeëigend.

De rechtbank is van oordeel dat er ten aanzien van de feiten 1 en 2 wel degelijk een reële objectieve vrees is geweest dat verdachte zijn bedreigingen ten uitvoer zou brengen. Verdachte was volgens zijn eigen verklaring in die periode een ongeleid projectiel en verkeerde onder een bijna constante invloed van (hard)drugs hetgeen hem onberekenbaar maakte. 

De rechtbank is ten aanzien van feit 3 van oordeel dat zowel in de aangiften van vader als van  moeder vermeld staat dat de deur van de koelkast door het gebruik van de zogenaamde baco geforceerd is.

De rechtbank is ten aanzien van het onder 4 tenlastegelegde van oordeel dat het voor verdachte duidelijk moet zijn geweest dat de portemonnee met inhoud aan zijn vader toebehoorde en dat hij de € 100- zich daarom wederrechtelijk heeft toegeëigend.

De door de raadsman gevoerde verweren ten aanzien van voornoemde feiten worden derhalve verworpen.

Ten aanzien van het onder parketnummer 05/501587-07 tenlastegelegde.


De raadsman heeft betoogd dat op basis van de voorliggende stukken niet wettig althans niet overtuigend kan worden bewezen dat verdachte op 1 december 2006 een meinedige verklaring heeft afgelegd. Dit verweer wordt verworpen. Ter terechtzitting van het Gerechtshof  te Arnhem op 1 december 2006 verklaart verdachte ondermeer dat hij [slachtoffer7] in de nacht van de brand van vrijdag 21 januari op zaterdag 22 januari 2005  niet in de buurt van de garage heeft gezien en [slachtoffer7] die nacht niet heeft gesproken. 
In het dossier bevindt  zich een verklaring van getuige van [getuige1] die verklaart dat hij verdachte en [slachtoffer7] in de nacht van vrijdag op zaterdag op ongeveer 20 à 25 meter afstand in ‘onze richting’ zag lopen. Van [getuige1] bevond zich op dat moment in gezelschap van [getuige2] [getuige3] en [getuige4] in de directe omgeving van de woning van [getuige4] een paar honderd meter van de plaats van de brand.Van [getuige1] hoorde dat ze ruzie aan het maken waren. Getuige [getuige4] bevestigt dat hij verdachte en [slachtoffer7] terug zag lopen vanuit de richting van het voormalige Hermespand [adres]. Hij bevestigt ook hetgeen getuige van [getuige1] ziet: “ik zag dat [verdachte] boos [slachtoffer7] [slachtoffer7] en ik hoorde hem hard tegen [slachtoffer7] roepen waar hij nou helemaal mee bezig was” . Deze verklaringen sluiten aan bij hetgeen verdachte zelf bij de politie heeft verklaard over het moment dat hij met [slachtoffer7] terugliep na de brand: “Deze jongens kunnen bevestigen dat ik kwaad was op [slachtoffer7] dat hij de bussen in brand had gestoken”. 
Getuige [getuige3] bevestigt dat zij die zaterdagochtend tussen 05.00 uur en 06.00 uur in de auto van van [getuige1] heeft gezeten. Ook zij verklaart verdachte daar te hebben gezien. Zij kan de aanwezigheid van [slachtoffer7] niet bevestigen omdat zij slaperig was en geen interesse had voor wat er buiten de auto gebeurde.


De rechtbank concludeert op grond van bovenstaande dat  verdachte en [slachtoffer7] de nacht van de brand in de buurt van de garage zijn geweest waar de brand heeft plaatsgevonden en dat zij elkaar die nacht wèl gesproken hebben. De verklaring van verdachte bij het Gerechtshof op 1 december 2006 acht de rechtbank in strijd met de waarheid.


De rechtbank acht wettig en overtuigend bewezen dat verdachte het onder parketnummer: 
05/900742-07 1 primair 2 3 en 4 tenlastegelegde het onder parketnummer 05/700778-07 1 primair 2 3 en 4 tenlastegelegde en het onder parketnummer 05/501587-07 tenlastegelegde
heeft begaan met dien verstande dat bewezen wordt geacht dat: 


Onder parketnummer: 05/900742-07:

1. 


hij op 03 augustus 2007 2007 te Tiel opzettelijk [slachtoffer1] van het leven heeft beroofd hierin bestaande dat verdachte opzettelijk [slachtoffer1] meermalen met een mes in het hoofd en/of een lichaamsdeel (o.a. een hand) heeft gestoken en/of gesneden en/of 
met een mes meermalen met kracht tegen het hoofd en/of het lichaam en/of 
een of meer (andere) lichaamsdelen heeft geslagen en/of gestompt 
tengevolge waarvan voornoemde  [slachtoffer1] is overleden 
welke vorenomschreven doodslag werd voorafgegaan van 
enig strafbaar feit te weten  het misdrijf vermeld/omschreven in artikel 310 
en 311 lid 4 en 5 van het wetboek van strafrecht te weten diefstal in vereniging gepleegd op 3 augustus 2007 tot en met 4 augustus 2007 te Tiel uit een woning [adres] van een aantal goederen o.a. een aantal videobanden en/of een laptop en/of een aantal 
sleutels en/of een aantal tassen met inhoud en/of een (video)camera en/of een 
aantal agenda's en/of een hoeveelheid andere goederen toebehorende aan S.A. [slachtoffer2] en waarbij verdachte zich de toegang tot de plaats van het misdrijf die woning 
heeft verschaft door middel van valse sleutel te weten met een 
gestolen/wederrechtelijk verkregen sleutel een deur van voormelde woning 
heeft/hebben geopend)
welke doodslag werd gepleegd met het oogmerk om de uitvoering van dat feit 
om bij betrapping op heterdaad aan zichzelf en aan de andere deelnemer straffeloosheid en 
het bezit van het wederrechtelijk verkregene te verzekeren;


2. 


hij op omstreeks 3 augustus 2007 te Tiel tezamen en in vereniging met een 
ander met het oogmerk van wederrechtelijke toe-eigening uit een berging behorende bij woning [adres] Tiel heeft weggenomen een aantal sleutels toebehorende aan S.A. [slachtoffer2];


3. 


hij in de periode van 1 augustus 2007 tot en met 2 augustus 2007  
te Kerk-Avezaath gemeente Buren met het oogmerk van wederrechtelijke toe-eigening heeft weggenomen een fiets (sparta) toebehorende aan M.A. [slachtoffer4]; 


Onder parketnummer 05/700778-07:

1. 


hij op tijdstippen in de periode van 23 maart 2007 
tot en met 12 juli 2007 te Tiel zijn verdachtes moeder [slachtoffer5] 
heeft bedreigd met enig misdrijf tegen het leven gericht hierin bestaande dat verdachte telkens opzettelijk dreigend met gebalde vuisten en/of op (zeer) korte afstand van die [slachtoffer5] voornoemd is gaan staan en/of zijn arm(en) dreigend heeft opgeheven en/of (een) slaande 
beweging(en) in de richting van die [slachtoffer5] heeft gemaakt en telkens 
daarbij voornoemde [slachtoffer5] dreigend (onder meer) de woorden heeft 
toegevoegd: 
"Ik wou dat je dood was ik zal dansen op je graf ik zal spugen op je graf 
als je je bek niet houdt dan sla ik je bek dicht kankerhoer voor mij ben je 
geen moeder je moet zorgen dat ik elke dag vreten heb het is jouw schuld dat 
ik aan de drugs ben je hebt mij altijd verwaarloosd" en "Ik maak je af ik 
maak je kapot ik maak je geestelijk en lichamelijk af"; 


2. 


hij in of omstreeks de periode van 23 maart 2007 tot en met 12 juli 2007 te 
Tiel zijn verdachtes vader [slachtoffer6] heeft bedreigd met zware mishandeling hierin bestaande dat verdachte opzettelijk dreigend op (zeer) korte afstand van die 
[slachtoffer6] en/of op een voor die [slachtoffer6] 
duidelijk zichtbare wijze een metalen werktuigsleutel (baco) heeft getoond daarbij 
voornoemde [slachtoffer6] dreigend de woorden heeft toegevoegd: "sla 
me dan";


3. 


hij in of omstreeks de periode van 23 maart 2007 tot en met 12 juli 2007 te Tiel opzettelijk en wederrechtelijk een of meer deuren toebehorende aan [slachtoffer5] en/of [slachtoffer6] heeft beschadigd te weten door met kracht tegen 
een deur te stompen/te slaan en een deur te forceren;
4. 


hij in de periode van 23 maart 2007 tot en met 12 juli 2007 te Tiel met het oogmerk van wederrechtelijke toeëigening heeft weggenomen een geldbedrag 100 euro toebehorende aan [slachtoffer6]; 

Onder parketnummer 05/ 501587-07:

1. 


hij op 01 december 2006 te Arnhem ter terechtzitting van het Gerechtshof Arnhem als getuige in de zaak tegen [sla[slachtoffer7] nadat hij in handen van voorzitter op de bij de wet 
voorgeschreven wijze de eed/belofte had afgelegd de gehele waarheid en niets 
dan de waarheid te zullen zeggen in elk geval in een geval waarin een 
wettelijk voorschrift een verklaring onder ede  vordert en/of daaraan 
rechtsgevolgen verbindt mondeling persoonlijk opzettelijk valselijk geheel 
of ten dele in strijd met de waarheid - zakelijk weergegeven - heeft 
verklaard:"ik heb bij de politie gelogen over de rol van [slachtoffer7] bij de 
brandstichting van de bussen en de diefstallen die toen plaatsvonden" en 
"ik heb [slachtoffer7] gewoon een loer willen draaien" en "een ander heeft die 
brand gesticht" en "ik heb bij de politie [slachtoffer7] valselijk beschuldigd 
omdat ik hem een hak wilde zetten. [slachtoffer7] had mijn vriendin genaaid. Dat 
was ongeveer anderhalf jaar voor de brandstichting gebeurd. Ik had dat 
ongeveer een week voor ik werd opgepakt gehoord. Ik nam het [slachtoffer7] 
kwalijk maar ik had nog niet met hem daarover gesproken" en "ik mocht van [slachtoffer7] zijn 
auto gebruiken en ben die nacht alleen vanaf de flat waar ook [slachtoffer7] was 
naar de loods van Hermes gereden" en "de nacht van de brand heb ik [slachtoffer7] niet in de buurt van de garage gezien" en "ik heb [slachtoffer7] echt 
niet gezien en echt niet gesproken" en "mij wordt voorgehouden dat anderen 
anders lijken te verklaren die moeten zich vergissen" en "ik heb bij de 
politie in mijn verklaring over de gebeurtenissen bij Hermes het een en ander 
verzonnen maar voor een deel komt die verklaring overeen met wat er echt 
gebeurd is. Het is dus niet zo dat die verklaring helemaal juist is en dat 
waar ik over [slachtoffer7] spreek X moet worden gelezen" en"Toen ik kort na 
de brand door de politie werd opgepakt zag ik mijn kans schoon om [slachtoffer7] 
een hak te zetten. Zo is het gegaan. Ik heb hem dus vals beschuldigd";


Hetgeen verdachte meer of anders is tenlastegelegd is niet bewezen. Verdachte zal daarvan worden vrijgesproken.

De beslissing dat verdachte het bewezenverklaarde heeft begaan is gegrond op de feiten en omstandigheden die in de bewijsmiddelen zijn vervat. Voor zover meer feiten bewezen zijn verklaard worden de bewijsmiddelen alleen gebruikt voor het feit of de feiten waarop deze betrekking hebben.

De bewijsmiddelen zullen worden uitgewerkt in die gevallen waarin de wet aanvulling van het vonnis vereist en zullen dan in een aan dit vonnis te hechten bijlage worden opgenomen.


4a.	De kwalificatie van het bewezenverklaarde

Het bewezenverklaarde levert op:

Onder parketnummer: 05/900742-07:


Ten aanzien van feit 1:
Doodslag


en

Diefstal met geweld in vereniging gepleegd


Ten aanzien van feit 2:
Diefstal in vereniging gepleegd



Ten aanzien van feit 3:
Diefstal


Onder parketnummer 05/700778-07:


Ten aanzien van feit 1:
Bedreiging met enig misdrijf tegen het leven gericht



Ten aanzien van feit 2:
Bedreiging met zware mishandeling



Ten aanzien van feit 3:
Opzettelijk en wederrechtelijk enig goed dat geheel of ten dele aan een ander toebehoort beschadigen



Ten aanzien van feit 4:
Diefstal


Onder parketnummer 05/ 501587-07:


Ten aanzien van het tenlastegelegde feit:
Meineed



4b.	De strafbaarheid van de feiten

Ten aanzien van het onder parketnummer 05/900742-07 bewezenverklaarde feit


De raadsman heeft een onderbouwd  beroep gedaan op noodweer. Ook dit verweer wordt verworpen.[slachtoffer1] en [slachtoffer3] hebben verdachte op heterdaad betrapt terwijl hij zich na een diefstal uit het huis van [slachtoffer2] uit de voeten wilde maken. Hun aanhouding –het vastpakken van verdachte- was rechtmatig (artikel 53 Wetboek van Strafvordering). Verdachte wist ook- blijkens zijn eigen verklaringen- dat dat de reden was waarom hij fysiek werd aangepakt door [slachtoffer1] en [slachtoffer3].
De rechtbank acht niet aannemelijk geworden dat het fysieke aanpakken door [slachtoffer1] en/of [slachtoffer3] zodanig was of is geworden dat de aanpak buiten de grenzen van een rechtmatige aanhouding is getreden. De - eerste-verklaringen van verdachte houden dat niet in en de omstandigheid dat deze onder invloed van speed zijn afgelegd maakt nog niet dat deze verklaringen niet op waarheid berusten. Ook de verklaringen van [vriendin van verdachte] wijzen niet op buitensporig geweld van de zijde van [slachtoffer1] en [slachtoffer3]. Bovendien passen de verwondingen die verdachte heeft opgelopen niet bij een overmatig/buitensporig optreden door [slachtoffer1]. 



5.	De strafbaarheid van verdachte


Ten aanzien van het onder parketnummer 05/900742-07 bewezenverklaarde feit

Voorzover het betoog van de raadsman een beroep op  noodweer-exces inhield strandt dit verweer op de omstandigheid dat volgens de rechtbank geen sprake was van een wederrechtelijke aanranding door [slachtoffer1] en/of [slachtoffer3].

Ook niet uit de hierna te noemen multidisciplinaire opgemaakte pro-justitia rapportage is gebleken van feiten of omstandigheden die de strafbaarheid ten aanzien van een of meer van de bewezenverklaarde feiten van verdachte geheel uitsluiten. 

Verdachte is dus strafbaar.


6.	De motivering van de sanctie(s)

Bij de beslissing over de straf heeft de rechtbank rekening gehouden met:

-	de aard en de ernst van het bewezenverklaarde en de omstandigheden waaronder dit is begaan;


-	de persoon en de persoonlijke omstandigheden van verdachte waarbij onder meer is gelet op:
•	de justitiële documentatie betreffende verdachte gedateerd 30 januari 2008; en 
•	een retourzending rapportageverzoek Reclassering Nederland betreffende verdachte gedateerd 24 september 2007;
•	een voorlichtingsrapport van de Justitiële Verslavingszorg Iriszorg betreffende verdachte gedateerd 14 november 2007; 
•	een psychologisch pro-justitia onderzoek betreffende verdachte opgemaakt door A.J. de Groot psycholoog gedateerd 20 september 2007;
•	een multidisciplinair pro-justitia rapportage betreffende verdachte opgemaakt door drs. M.C. Overduin psycholoog gedateerd 11 juni 2008 en H.T.J. Boerboom psychiater gedateerd 2 juli 2008. 



De rechtbank overweegt in het bijzonder het navolgende.


Het feit waarbij [slachtoffer1] om het leven is gekomen door toedoen van verdachte is een
zeer ernstig feit. [slachtoffer1] heeft die bewuste dag aan zijn burgerplicht voldaan door
polshoogte te gaan nemen bij een verdachte situatie. Hierbij is hij op verdachte gestuit die
zojuist een woninginbraak had gepleegd. De handelswijze van verdachte is zeer
agressief geweest met als uiteindelijk gevolg de dood van [slachtoffer1].
Verdachte heeft zich door deze situatie zelfs niet laten weerhouden om de opbrengst van de woninginbraak mee te nemen. Het aan de familie en nabestaanden van het slachtoffer toegebrachte leed is buitengewoon ernstig zoals ook is gebleken uit de slachtofferverklaring die ter zitting is voorgelezen door de dochter van [slachtoffer1]. De nabestaanden zullen hun verdere leven met de gevolgen van het handelen van verdachte geconfronteerd worden en hiermee moeten leven. 


De bedreigingen en diefstallen gepleegd ten aanzien van de ouders van verdachte zijn eveneens ernstige feiten. Deze feiten hebben ervoor gezorgd dat zijn ouders gedurende deze periode in een constante angst voor dreigingen leefden omdat het gedrag van verdachte mede door het feit dat verdachte constant onder invloed van (hard)drugs verkeerde onvoorspelbaar was. Tevens hebben de feiten zich alle afgespeeld in de woning van de slachtoffers juist de plek waar zij zich veilig zouden moeten kunnen voelen. Verdachte heeft hierop een forse inbreuk gemaakt.

De bewezenverklaarde meineed door verdachte is een ernstig feit zeker nu deze heeft plaatsgevonden ten overstaan van een rechterlijk college. De door verdachte in strijd met de waarheid onder ede afgelegde verklaring ondermijnt de waarheidsvinding in ernstige mate en raakt het algemeen belang. 

De rechtbank acht gelet op de ernst van de bewezenverklaarde feiten en de omstandigheden zoals hierboven genoemd een onvoorwaardelijke gevangenisstraf van hierna te noemen duur een passende strafrechtelijke reactie. De rechtbank komt ten aanzien van het onder 05/900742-07 bewezenverklaarde tot een onvoorwaardelijke gevangenisstraf voor de duur van 5 jaren. Voor de overige feiten acht de rechtbank gelet op de ernst hiervan en de justitiële documentatie een onvoorwaardelijke gevangenisstraf voor de duur van één jaar passend. De rechtbank komt hierbij op een totaal lagere straf uit dan door de officier van justitie is geëist. De reden is gelegen in een vergelijk met eerder opgelegde straffen in soortgelijke gevallen. Voorts heeft de rechtbank bij de bepaling van de strafmaat rekening gehouden met de conclusie uit het omtrent verdachte opgemaakte multidisciplinaire rapport waaruit blijkt dat verdachte ten tijde van het plegen van de hem tenlastegelegde en thans bewezenverklaarde feiten enigszins tot licht verminderd toerekeningsvatbaar was.

Vaststaat dat er bij verdachte sprake is van een anti-sociale persoonlijkheidsstoornis en dat behandeling noodzakelijk wordt geacht. De rechtbank is van oordeel dat de bescherming van de maatschappij slechts gewaarborgd kan worden door behandeling in het kader van een terbeschikkingstelling met dwangverpleging. Behandeling anderszins wordt door de rapporteurs niet zinvol geacht. De rechtbank schaart zich achter hun advies.


De maatregel wordt voorts gegrond op de door verdachte begane misdrijven die behoren tot een der misdrijven genoemd in artikel 37a eerste lid onder 1? van het Wetboek van Strafrecht.
Nu voldaan is aan de wettelijke voorwaarden zal de rechtbank de ter beschikkingstelling gelasten en bevelen dat de ter beschikking gestelde van overheidswege zal worden verpleegd.


 
6a. 	De beoordeling van de civiele vordering(en) alsmede de gevorderde oplegging van de schadevergoedingsmaatregel

De benadeelde partijen hebben overeenkomstig het bepaalde in artikel 51b van het Wetboek van Strafvordering opgave gedaan van de inhoud van de vordering strekkende tot vergoeding van geleden schade.

De benadeelde partij [nabestaande van slachtoffer1] vordert een bedrag van € 256 93 voor de materiële schade. De rechtbank acht dit deel toewijsbaar. Voorst vordert zij een deel immateriële schade (shockschade) te weten € 1.000- . De rechtbank acht dit deel van de vordering niet van zo eenvoudige aard is dat deze in de strafzaak kan worden meegenomen. De rechtbank acht de benadeelde partij ten aanzien van dit deel niet-ontvankelijk.

De benadeelde partij S.A. [slachtoffer2] vordert een bedrag van € 650- . De rechtbank zal de vordering niet-ontvankelijk verklaren nu het rechtstreekse verband tussen de gevorderde schade en het tenlastegelegde feit ontbreekt. Voorts is de gevorderde shockschade onvoldoende onderbouwd.

De benadeelde partij [slachtoffer6] vordert een bedrag van € 935-. De rechtbank acht de posten voor het gestolen contante geld à € 300- en de vernieling van de deur à € 135- toewijsbaar. Het gevorderde bedrag voor de immateriële schade van € 500- stelt de rechtbank in ieder geval vast op een bedrag van € 200-. Voor het overige deel van de vordering zal de benadeelde partij niet-ontvankelijk verklaard worden in de vordering.

De benadeelde partij [slachtoffer5] vordert een bedrag van € 2.399- . De rechtbank zal het materiele deel van de vordering afwijzen nu het rechtstreekse verband tussen de gevorderde schade en het tenlastegelegde feit ontbreekt. Het immateriële deel van de vordering stelt de rechtbank in ieder geval vast op een bedrag van € 200-. Voor het overige deel van de vordering zal de benadeelde partij niet-ontvankelijk verklaard worden in de vordering.   



7.	De toegepaste wettelijke bepalingen

De beslissing is gegrond op de artikelen 10 27 37a 37b 57 207 285 287 310 311 312 en 350 van het Wetboek van Strafrecht.


8.	De beslissing


De rechtbank rechtdoende:
 
Verklaart bewezen dat verdachte het tenlastegelegde zoals vermeld onder punt 3 heeft begaan.


Verklaart niet bewezen hetgeen verdachte meer of anders is tenlastegelegd dan hierboven bewezen is verklaard en spreekt verdachte daarvan vrij. 


Verstaat dat het aldus bewezenverklaarde oplevert de strafbare feiten zoals vermeld onder punt 4.


Verklaart verdachte hiervoor strafbaar.


Veroordeelt verdachte wegens het bewezenverklaarde tot


een gevangenisstraf voor de duur van zes (6) jaren


en voorts:


Gelast dat veroordeelde ter beschikking wordt gesteld en beveelt dat hij van overheidswege zal worden verpleegd. 

 
Beveelt overeenkomstig het bepaalde in artikel 27 van het Wetboek van Strafrecht dat de tijd door de veroordeelde voor de tenuitvoerlegging van deze uitspraak in verzekering en voorlopige hechtenis doorgebracht geheel in mindering zal worden gebracht.

 
De beslissing op de vordering van de benadeelde partij [nabestaande van slachtoffer1].


Wijst de vordering van de benadeelde partij ten toe. 
- 	Veroordeelt de veroordeelde  tegen kwijting aan [nabestaande van slachtoffer1] wonende te [adres] te betalen € 25693 (zegge tweehonderdzesenvijftig euro en drieënnegentig cent).


-	Verklaart de benadeelde partij voor het overige niet-ontvankelijk nu de vordering voor dat gedeelte niet van zo eenvoudige aard is dat zij zich leent voor behandeling in het strafgeding. Verstaat dat de vordering voor wat dit betreft kan worden aangebracht bij de burgerlijke rechter.

- 	Veroordeelt de veroordeelde tevens in de kosten door de benadeelde partij gemaakt tot op heden vooralsnog begroot op nihil en in de kosten ten behoeve van de tenuitvoerlegging van deze uitspraak nog te maken.


Maatregel van schadevergoeding ad € 25693 subsidiair 5 dagen hechtenis.
- 	Legt op aan veroordeelde de verplichting aan de Staat ten behoeve van het slachtoffer [nabestaande van slachtoffer1]  wonende te [adres] te betalen € € 25693 (zegge tweehonderdzesenvijftig euro en drieënnegentig cent) bij gebreke van volledige betaling en volledig verhaal te vervangen door hechtenis voor de duur van 5 dagen met dien verstande dat de toepassing van de vervangende hechtenis de hiervoor opgelegde verplichting niet opheft.


- 	Bepaalt daarbij dat indien en voor zover de veroordeelde heeft voldaan aan de verplichting tot betaling aan de Staat ten behoeve van het slachtoffer [nabestaande van slachtoffer1] het daarmee corresponderende gedeelte van de civielrechtelijke verplichting van veroordeelde om aan de benadeelde partij te betalen komt te vervallen en dat indien en voor zover veroordeelde aan de benadeelde partij heeft betaald daarmee de verplichting tot betaling aan de Staat komt te vervallen.


De beslissing op de vordering van de benadeelde partij S.A. [slachtoffer2] wonende te [adres].

Verklaart de benadeelde partij niet-ontvankelijk in de vordering.


De beslissing op de vordering van de benadeelde partij [slachtoffer5].


Wijst de vordering van de benadeelde partij ten dele toe. 
- 	Veroordeelt de veroordeelde  tegen kwijting aan [slachtoffer5] wonende te [adres] te betalen € 200- (zegge tweehonderd euro en nul eurocent).


-	Verklaart de benadeelde partij voor het overige niet-ontvankelijk nu de vordering voor dat gedeelte niet van zo eenvoudige aard is dat zij zich leent voor behandeling in het strafgeding. Verstaat dat de vordering voor wat dit betreft kan worden aangebracht bij de burgerlijke rechter.

- 	Veroordeelt de veroordeelde tevens in de kosten door de benadeelde partij gemaakt tot op heden vooralsnog begroot op nihil en in de kosten ten behoeve van de tenuitvoerlegging van deze uitspraak nog te maken.


Maatregel van schadevergoeding ad € 200- subsidiair 4 dagen hechtenis.
- 	Legt op aan veroordeelde de verplichting aan de Staat ten behoeve van het slachtoffer [slachtoffer5]  wonende te [adres] te betalen € 200- (zegge tweehonderd euro en nul eurocent) bij gebreke van volledi¬ge betaling en volledig verhaal te vervangen door hechtenis voor de duur van 4 dagen met dien verstande dat de toepassing van de vervangende hechtenis de hiervoor opgelegde verplichting niet opheft.


- 	Bepaalt daarbij dat indien en voor zover de veroordeelde heeft voldaan aan de verplichting tot betaling aan de Staat ten behoeve van het slachtoffer [slachtoffer5] het daarmee corresponderende gedeelte van de civielrechtelijke verplichting van veroordeelde om aan de benadeelde partij te betalen komt te vervallen en dat indien en voor zover veroordeelde aan de benadeelde partij heeft betaald daarmee de verplichting tot betaling aan de Staat komt te vervallen.

De beslissing op de vordering van de benadeelde partij [slachtoffer6].


Wijst de vordering van de benadeelde partij ten dele toe. 
- 	Veroordeelt de veroordeelde tegen kwijting aan [slachtoffer6] wonende te [adres] te betalen € 635- (zegge zeshonderdenvijfendertig euro en nul eurocent).


-	Verklaart de benadeelde partij voor het overige niet-ontvankelijk nu de vordering voor dat gedeelte niet van zo eenvoudige aard is dat zij zich leent voor behandeling in het strafgeding. Verstaat dat de vordering voor wat dit betreft kan worden aangebracht bij de burgerlijke rechter.

-	Veroordeelt de veroordeelde tevens in de kosten door de benadeelde partij gemaakt tot op heden vooralsnog begroot op nihil en in de kosten ten behoeve van de tenuitvoerlegging van deze uitspraak nog te maken.


Maatregel van schadevergoeding ad € 635- subsidiair 12 dagen hechtenis.
- 	Legt op aan veroordeelde de verplichting aan de Staat ten behoeve van het slachtoffer [adres] te betalen € 635- (zegge zeshonderdenvijfendertig euro en nul eurocent) bij gebreke van volledige betaling en volledig verhaal te vervangen door hechtenis voor de duur van 12 dagen met dien verstande dat de toepassing van de vervangende hechtenis de hiervoor opgelegde verplichting niet opheft.


- 	Bepaalt daarbij dat indien en voor zover de veroordeelde heeft voldaan aan de verplichting tot betaling aan de Staat ten behoeve van het slachtoffer [slachtoffer6] de verplichting van veroordeelde om aan de benadeelde partij te betalen komt te vervallen en dat indien en voor zover veroordeelde aan de benadeelde partij heeft betaald daarmee de verplichting tot betaling aan de Staat komt te vervallen.



 
Aldus gewezen door:


mr. J.P. Bordes rechter					als voorzitter
mr. G. Noordraven					rechter
mr. B.F.M. Klappe					rechter
in tegenwoordigheid van mr. S. Westerdijk		griffier


en uitgesproken ter openbare terechtzitting van deze rechtbank op 22 juli 2008.
