
13/654141-18


GERECHTSHOF AMSTERDAM  


MEERVOUDIGE STRAFKAMER RAADKAMER




BESCHIKKING in raadkamer op het hoger beroep in de zaak van



	[verdachte]

geboren te [geboorteplaats] op [geboortedatum] 1987
	wonende te [adres]
	thans verblijvende in het huis van bewaring Penitentiaire Inrichting Zaanstad te Westzaan 


tegen de beschikking van de rechtbank Amsterdam van 24 september 2018 voor zover houdende bevel tot zijn gevangenhouding.


De feiten en de rechtsgang


Het hof heeft kennis genomen van de akte van de griffier van de rechtbank Amsterdam van 
25 september 2018 waarbij namens de verdachte hoger beroep is ingesteld tegen voormelde beschikking van die rechtbank.



Het hof heeft gezien de beschikking waarvan beroep en heeft kennis genomen van de stukken betrekking hebbend op de voorlopige hechtenis van de verdachte en heeft gehoord de advocaat-generaal en de verdachte bijgestaan door diens raadsman mr. G.N. Weski.



Bij de behandeling in raadkamer heeft de raadsman namens de verdachte een mondeling schorsingsverzoek gedaan.




De beoordeling


Het hof verenigt zich met de beschikking waarvan beroep voor zover aan het oordeel van het hof onderworpen en de gronden waarop deze berust. Met betrekking tot de ernstige bezwaren neemt het hof de daartoe door de rechtbank gegeven motivering over. 



Gelet op de hoeveelheid aangetroffen verdovende middelen de geldbedragen en de kennelijke betrokkenheid hierbij van meerdere personen onder wie de verdachte is er aanleiding voor de verdenking dat de verdachte een rol heeft gespeeld bij de professionele en grootschalige handel in drugs. In een dergelijk geval en bij het ontbreken van gegevens over een boven iedere verdenking verheven reguliere inkomstenbron van de verdachte is de vrees gerechtvaardigd dat de verdachte bij vrijlating opnieuw zich daarmee bezig zal houden en aldus een gevaar vormt voor de gezondheid of veiligheid van personen. De recidivegrond wordt daarom gehandhaafd



Met betrekking tot de onderzoeksgrond overweegt het hof dat deze gehandhaafd blijft nu de advocaat-generaal aannemelijk heeft gemaakt dat nog onderzoekshandelingen worden verricht waarvoor continuering van de voorlopige hechtenis is vereist. 





13654141-18



Met betrekking tot het door de verdachte mondeling gedane verzoek tot schorsing van de voorlopige hechtenis geldt dat dit verzoek moet worden afgewezen omdat het belang dat de verdachte heeft bij zijn invrijheidstelling niet opweegt tegen de gewichtige redenen van maatschappelijke veiligheid die in het bevel tot zijn gevangenhouding zijn aangewezen welke ook thans nog grond geven tot voortduring van zijn vrijheidsbeneming. De verdachte wordt verdacht van een feit dat lijkt gepleegd te zijn in georganiseerd verband. Het onderzoek daarnaar is nog gaande. Gelet op de ernst van het feit acht het hof het van belang dat dit onderzoek ongestoord plaats kan vinden.




De beslissing


Het hof:



WIJST AF het beroep tegen de bestreden beschikking voor zover aan het oordeel van het hof onderworpen.



WIJST AF het verzoek tot schorsing van de voorlopige hechtenis.



Deze beschikking is gegeven op 10 oktober 2018 in raadkamer van dit hof door
mr. M. Iedema voorzitter
mrs. J.L. Bruinsma en H.F. van Kregten raadsheren
in tegenwoordigheid van mr. S.A.M. Borg als griffier.





De advocaat-generaal bij dit gerechtshof brengt vorenstaande beschikking ter kennis van de verdachte.
Amsterdam 10 oktober 2018
de advocaat-generaal



