





RECHTBANK GELDERLAND




Team strafrecht



Zittingsplaats Zutphen



Parketnummer	: 05/881458-19
Datum uitspraak	: 30 november 2020



Tegenspraak




vonnis van de meervoudige kamer




in de zaak van




de officier van justitie




tegen





          [verdachte]
        
geboren op [geboortedag] 1996 te [geboorteplaats]  
wonende [adres 1] .



Raadsvrouw: mr. S. Striekwold advocaat te Lent.



Dit vonnis is gewezen naar aanleiding van het onderzoek op de terechtzittingen
van 22 juni  en 9 november 2020.





1De inhoud van de tenlastelegging


Aan verdachte is ten laste gelegd dat:



1.



zij op een of meerdere tijdstippen in of omstreeks de periode van de maand mei 2019 tot en met 13 januari 2020 te Zutphen en/of (elders) in Nederland tezamen en in vereniging met een of meer anderen althans alleen (telkens) opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval (telkens) opzettelijk 
aanwezig heeft gehad (onder meer) 

- een hoeveelheid van een materiaal bevattende MDMA (XTC-pillen) en/of 
- een hoeveelheid van een materiaal bevattende amfetamine (speed) en/of 
- een hoeveelheid van een materiaal bevattende cocaïne en/of 
- een hoeveelheid van een materiaal bevattende heroïne 
zijnde MDMA amfetamine cocaïne en/of heroïne (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;




2.



zij op of omstreeks 13 januari 2020 te Zutphen tezamen en in vereniging met een of meer anderen althans alleen opzettelijk aanwezig heeft gehad (in een woning aan de [adres 2] en/of de [adres 3] ) (onder meer) 

- ongeveer 22236 gram in elk geval een hoeveelheid van een materiaal bevattende cocaïne en/of 
- ongeveer 12146 gram in elk geval een hoeveelheid van een materiaal bevattende heroïne en/of 
- ongeveer 30727 gram in elk geval een hoeveelheid van een materiaal bevattende amfetamine (speed) en/of 
- ongeveer 1826 gram en/of (ongeveer) 214 XTC-pillen in elk geval een hoeveelheid van een materiaal bevattende MDMA 
zijnde cocaïne heroïne amfetamine en/of MDMA (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.



2.	Overwegingen ten aanzien van het bewijs





Het standpunt van de officier van justitie 

De officier van justitie heeft gesteld dat wettig en overtuigend bewezen kan worden dat verdachte zich schuldig heeft gemaakt aan het onder 1 tenlastegelegde. Hetzelfde geldt voor het onder 2 tenlastegelegde met uitzondering van de genoemde hoeveelheden die niet duidelijk uit het dossier zijn gebleken. Verder ontbreekt het opzet ten aanzien van de aangetroffen drugs aan de [adres 3] in Zutphen zodat verdachte hiervan partieel dient te worden vrijgesproken.




Het standpunt van de verdediging

De raadsvrouw heeft naar voren gebracht dat gelet op de bekennende verklaring van verdachte ten aanzien van feit 1 de verdediging zich refereert aan het oordeel van de rechtbank. Ten aanzien van feit 2 dat heeft zij zich op het standpunt gesteld dat uit het dossier niet duidelijk is gebleken welke hoeveelheden drugs zijn aangetroffen in de woning van verdachte en in de kluis van [getuige] . Ten gevolge hiervan dient verdachte voor het gehele feit te worden vrijgesproken. 




Beoordeling door de rechtbank 





Feit 1




Er is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering en daarom wordt volstaan met een opgave van de bewijsmiddelen.



Bewijsmiddelen:

- het proces-verbaal van bevindingen lijn 0567 p. 438-450;
- het proces-verbaal van bevindingen nieuw nummer [medeverdachte 1]  p. 597-600;
- het proces-verbaal waarnemingen dealen verdachte en [naam 2]  p. 602-619;
- het proces-verbaal van verhoor verdachte [medeverdachte 2]  p. 1887-1888;
- het proces-verbaal van verhoor van medeverdachte [medeverdachte 1]  p. 1993-2002;
- het proces-verbaal van verhoor van verdachte p. 2051-2060;
- de verklaring van verdachte afgelegd ter terechtzitting van 9 november 2020. 



Feit 2




Op 13 januari 2020 is in de woning van verdachte aan de [adres 2] te Zutphen een doorzoeking geweest. Daarbij werden diverse soorten vermoedelijk verdovende middelen aangetroffen. Na onderzoek is gebleken dat het cocaïne heroïne en amfetamine betrof.



De verdachte heeft verklaard dat zij samen met medeverdachte [medeverdachte 1] in harddrugs heeft gedeald en ten aanzien van de gevonden voorraden heeft zij verklaard dat het goed kan dat deze soorten drugs bij haar in de woning zijn aangetroffen.  De rechtbank acht dan ook wettig en overtuigend bewezen dat verdachte samen met medeverdachte [medeverdachte 1] op het hiervoor genoemde adres opzettelijk hoeveelheden cocaïne heroïne en amfetamine voorhanden heeft gehad. 



Op 13 januari 2020 is eveneens de woning van [getuige] aan de [adres 3] te Zutphen doorzocht. In die woning werd een grote hoeveelheid pillen aangetroffen en een drietal plastic zakjes met daarin wit poeder. Na onderzoek is gebleken dat het amfetamine betrof en XTC pillen die MDMA bevatten. [getuige] heeft verklaard dat hij drugs in zijn woning heeft bewaard voor medeverdachte [medeverdachte 1] . Uit een tapgesprek is gebleken dat medeverdachte [medeverdachte 1] en verdachte naar [getuige] belden om te zeggen dat verdachte zo bij hem zal komen om ‘even te vullen’. [getuige] heeft daarover verklaard dat het wel kan zijn dat verdachte op 19 december 2019 in zijn woning is geweest om de kluis te vullen.



Uit het voorgaande is gebleken dat verdachte niet alleen wetenschap maar ook feitelijke beschikkingsmacht heeft gehad over de op 13 januari 2020 in de woning aan de [adres 3] te Zutphen aangetroffen  harddrugs. Daarmee is wettig en overtuigend bewezen dat verdachte samen met [medeverdachte 1] en [getuige] op dit adres opzettelijk hoeveelheden cocaïne heroïne amfetamine en XTC pillen aanwezig heeft gehad. 



De rechtbank overweegt dat het dossier geen eenduidige informatie bevat over het gewicht van de aangetroffen soorten harddrugs. Daarom komt de rechtbank niet tot een bewezenverklaring van de hoeveelheden in grammen die in de tenlastelegging zijn opgenomen en zal zij alleen bewezen verklaren dat verdachte samen met een ander of  anderen hoeveelheden van materialen die cocaïne heroïne amfetamine en MDMA bevatten aanwezig heeft gehad. 








3Bewezenverklaring


Naar het oordeel van de rechtbank is wettig en overtuigend bewezen dat de verdachte het onder 1 en 2 tenlastegelegde heeft begaan te weten dat: 



1.



zij op een of meerdere tijdstippen in of omstreeks de periode van de maand mei 2019 tot en met 13 januari 2020 te Zutphen en/of (elders) in Nederland tezamen en in vereniging met een of meer anderen althans alleen (telkens) opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval (telkens) opzettelijk 

aanwezig heeft gehad (onder meer) 

- een hoeveelheid van een materiaal bevattende MDMA (XTC-pillen) en/of 
- een hoeveelheid van een materiaal bevattende amfetamine (speed) en/of 
- een hoeveelheid van een materiaal bevattende cocaïne en/of 
- een hoeveelheid van een materiaal bevattende heroïne 
zijnde MDMA amfetamine cocaïne en/of heroïne (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


2.



zij op of omstreeks 13 januari 2020 te Zutphen tezamen en in vereniging met een of meer anderen althans alleen opzettelijk aanwezig heeft gehad (in een woning aan de [adres 2] en/of de [adres 3] ) (onder meer) 

- ongeveer 22236 gram in elk geval een hoeveelheid van een materiaal bevattende cocaïne en/of 
- ongeveer 12146 gram in elk geval een hoeveelheid van een materiaal bevattende heroïne en/of
- ongeveer 30727 gram in elk geval een hoeveelheid van een materiaal bevattende amfetamine (speed) en/of 
- ongeveer 1826 gram en/of (ongeveer) 214 XTC-pillen in elk geval een hoeveelheid van een materiaal bevattende MDMA 
zijnde cocaïne heroïne amfetamine en/of MDMA (telkens) een middel als bedoeld in de bij de Opiumwet behorende lijst I. dan wel aangewezen krachtens het vijfde lid van artikel 3a van die wet.


Wat meer of anders is ten laste gelegd dan hiervoor bewezen is verklaard is niet bewezen. 
Verdachte moet daarvan worden vrijgesproken.





4De kwalificatie van het bewezenverklaarde


Het bewezenverklaarde levert op:




Ten aanzien van feit 1:





Medeplegen van opzettelijk handelen in strijd met een in artikel 2 onder B van de Opiumwet gegeven verbod.







Ten aanzien van feit 2:





Medeplegen van opzettelijk handelen in strijd met het in artikel 2 onder C van de Opiumwet gegeven verbod.








5De strafbaarheid van de feiten


De feiten zijn strafbaar.





6De strafbaarheid van de verdachte


Verdachte is strafbaar nu geen omstandigheid is gebleken of aannemelijk geworden die de strafbaarheid van verdachte uitsluit.





7Overwegingen ten aanzien van straf en/of maatregel



Het standpunt van de officier van justitie 

De officier van justitie heeft geëist dat verdachte zal worden veroordeeld tot een gevangenisstraf van 4 maanden waarvan 108 dagen voorwaardelijk met een proeftijd van 2 jaar met als bijzondere voorwaarden: meldplicht bij de reclassering ambulante behandeling begeleid wonen of maatschappelijke opvang contactverbod meewerken aan middelencontrole houden aan afspraken omtrent wonen/woonbegeleiding houden aan afspraken omtrent dagbesteding met aftrek van de tijd in verzekering en voorlopige hechtenis doorgebracht.




Het standpunt van de verdediging

De raadsvrouw heeft naar voren gebracht dat zij een veroordeling passend acht waarbij het onvoorwaardelijke gedeelte van de gevangenisstraf conform voorarrest is met daarnaast en voorwaardelijk deel en de door de reclassering voorgestelde bijzondere voorwaarden.




Beoordeling door de rechtbank

De rechtbank heeft bij de bepaling van de op te leggen straf gelet op de aard en de ernst van hetgeen bewezen is verklaard de omstandigheden waaronder dit is begaan mede gelet op de persoon en de omstandigheden van de verdachte zoals van een en ander bij het onderzoek ter terechtzitting is gebleken waarbij onder meer is gelet op het uittreksel justitiële documentatie gedateerd 27 oktober 2020. 



Verdachte heeft ter zitting verklaard van mei 2019 tot januari 2020 te hebben gehandeld in harddrugs. De rechtbank gaat er bij de strafoplegging vanuit dat verdachte samen met anderen ruim 8 maanden opzettelijk heeft gehandeld in harddrugs. De rechtbank is van oordeel dat verdachte meer dan een beperkte rol had. Zij had samen met haar partner een  netwerk aan afnemers en enkele loopjongens. 
Het is algemeen bekend dat harddrugs eenmaal onder het bereik van gebruikers een ernstige bedreiging vormen voor de volksgezondheid. Harddrugs werken over het algemeen zeer verslavend. Het is daarnaast een feit van algemene bekendheid dat een aanmerkelijk deel van de criminaliteit direct of indirect haar oorsprong vindt in het gebruik van drugs. De rechtbank rekent het verdachte aan dat zij zich heeft laten leiden door eigen gewin en geen oog heeft gehad voor de gevolgen voor gebruikers en de samenleving in het algemeen.



De rechtbank heeft verder kennis genomen van het reclasseringsadvies van 15 juni 2020. Verdachte kan worden omschreven als een impulsieve beïnvloedbare getraumatiseerde vrouw die kwetsbaar is voor destructieve partnerrelaties. De reclassering acht het noodzakelijk dat uitgebreid psychologisch onderzoek wordt gedaan zodat aan de hand van de psychopathologie een delict-preventieve behandeling kan worden geboden Verder is sprake van een instabiel en problematisch beeld op vrijwel alle leefgebieden. Tijdens de  schorsing van haar voorlopige hechtenis heeft verdachte werk en huisvesting gevonden maar het vasthouden en stabiliseren van leefgebieden is moeizaam verlopen. 



Het recidiverisico wordt ingeschat op laag-gemiddeld zolang er voorwaarden gelden. De reclassering acht een stevig plan van aanpak dan ook nodig om de recidivekans verder te verminderen. Bij veroordeling heeft de reclassering een (deels) voorwaardelijke straf met de volgende bijzondere voorwaarden geadviseerd: meldplicht bij de reclassering ambulante behandeling begeleid wonen of maatschappelijke opvang contactverbod meewerken aan middelencontrole houden aan afspraken omtrent wonen/woonbegeleiding houden aan afspraken omtrent dagbesteding. Een gevangenisstraf zou volgens de reclassering de reeds bereikte doelen uit het toezicht zoals huisvesting en werk teniet doen. 



Gelet op de ernst van het bewezenverklaarde de omstandigheden waaronder dit is begaan en de persoon van verdachte zoals daarvan ter terechtzitting is gebleken is naar oordeel van de rechtbank een deels voorwaardelijke gevangenisstraf in combinatie met een taakstraf passend. Dit is hoger dan de officier van justitie heeft geëist. De rechtbank ziet daarvoor aanleiding in de omstandigheden dat verdachte heeft verklaard een langere periode (vanaf mei) te hebben gedeald dan door de officier van justitie naar voren is gebracht en de significante rol die verdachte heeft gespeeld bij het dealen. De rechtbank acht het verder in het belang van verdachte én de maatschappij dat verdachte aan zichzelf gaat werken om herhaling te voorkomen. 



Alles overwegend legt de rechtbank aan verdachte op een gevangenisstraf van 8 maanden waarvan 7 maanden voorwaardelijk met een proeftijd van 3 jaren met de bijzondere voorwaarden zoals door de reclassering geadviseerd met aftrek van de tijd in verzekering en voorlopige hechtenis doorgebracht. Verdachte zal aldus niet terug behoeven te gaan in detentie en er is sprake van de spreekwoordelijke stok achter de deur. Daarnaast legt de rechtbank aan verdachte op een taakstraf van 120 uur. 





8De toegepaste wettelijke bepalingen


De beslissing is gegrond op de artikel 9 14a 14b 14c 47 en 57 van het Wetboek van Strafrecht en artikelen 2 en 10 van de Opiumwet. 






9De beslissing


De rechtbank:



	verklaart bewezen dat verdachte de  tenlastegelegde feiten zoals vermeld onder punt 3 heeft begaan;



	verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij;



	verstaat dat het aldus bewezenverklaarde oplevert de strafbare feiten zoals vermeld onder punt 4;



	verklaart verdachte hiervoor strafbaar;


 veroordeelt verdachte wegens het bewezenverklaarde tot een gevangenisstraf voor de duur van 8 (acht) maanden;

 bepaalt dat een gedeelte van de gevangenisstraf groot 7 (zeven) maanden niet ten uitvoer zal worden gelegd tenzij de rechter later anders mocht gelasten wegens niet nakoming van na te melden voorwaarden voor het einde van de proeftijd die op drie jaren wordt bepaald;

 de algemene voorwaarde dat de veroordeelde:

- zich voor het einde daarvan niet zal schuldig maken aan een strafbaar feit;

 de bijzondere voorwaarden dat de veroordeelde:


- 	zich gedurende de proeftijd blijft melden op afspraken met de reclassering zo frequent en zolang de instelling dat noodzakelijk acht;



- gedurende van de proeftijd op geen enkele wijze – direct of indirect – contact zal opnemen zoeken of hebben met medeverdachten zolang het Openbaar Ministerie dit noodzakelijk acht; 



-	gedurende de proeftijd zal meewerken aan controle van het gebruik van alcohol en drugs en zich verplicht mee te werken aan urineonderzoek en ademonderzoek zo frequent en zolang de reclassering dat noodzakelijk acht;



-	zich gedurende de proeftijd onder behandeling zal stellen van forensische polikliniek (V)GGNet of een soortgelijke zorginstelling) op de tijden en plaatsen als door of namens die zorginstelling aan te geven teneinde zich te laten behandelen voor de psychische problematiek van veroordeelde;



- indien de reclassering dat nodig vindt gedurende de proeftijd zal verblijven in een instelling voor begeleid wonen of maatschappelijke opvang te bepalen door de reclassering en zich zal houden aan afspraken omtrent (woon-)begeleiding en het 
(dag-)programma dat deze instelling in overleg met de reclassering heeft opgesteld;




geeft opdracht aan de Reclassering Nederland tot het houden van toezicht op de naleving van voormelde bijzondere voorwaarden en de veroordeelde ten behoeve daarvan te begeleiden (artikel 14c zesde lid van het Wetboek van Strafrecht); 


stelt als voorwaarde dat veroordeelde ten behoeve van het vaststellen van haar identiteit haar medewerking zal verlenen aan het nemen van een of meer vingerafdrukken of een identiteitsbewijs als bedoeld in artikel 1 Wet op de identificatieplicht ter inzage zal aanbieden;


stelt als voorwaarde dat veroordeelde medewerking zal verlenen aan het door de Reclassering Nederland te houden toezicht bedoeld in artikel 14c zesde lid van het Wetboek van Strafrecht de medewerking aan huisbezoeken en het zich melden bij de reclassering zo vaak en zolang de reclassering dit noodzakelijk acht daaronder begrepen;


 een taakstraf gedurende 120 (honderdtwintig) uren met bevel dat indien deze straf niet naar behoren wordt verricht vervangende hechtenis zal worden toegepast voor de duur van 60 (zestig) dagen;

 beveelt dat de tijd door veroordeelde vóór de tenuitvoerlegging van deze uitspraak in verzekering en voorlopige hechtenis doorgebracht bij uitvoering van de opgelegde gevangenisstraf in mindering zal worden gebracht; 

 heft op het geschorste bevel tot voorlopige hechtenis.










Dit vonnis is gewezen door mr. C. Kleinrensink voorzitter mr. Y. Yeniay-Cenik en 
mr. A.S. Gaastra rechters in tegenwoordigheid van mr. L.G.M. van Ophuizen griffier en uitgesproken ter openbare terechtzitting van deze rechtbank op 30 november 2020.










































 Het bewijs is terug te vinden in het in de wettelijke vorm door [verbalisant] van de politie Oost Nederland district Noord- en Oost-Gelderland opgemaakte proces-verbaal dossiernummer PL0600-2019366036 gesloten op 26 mei 2020 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.


 Proces-verbaal van doorzoeking [adres 2] te Zutphen p. 1522-1538.


 Proces-verbaal van onderzoek verdovende middelen p. 1557-1560 en proces-verbaal NFiDENT p. 1561-1566.


 De verklaring van de verdachte ter terechtzitting op 9 november 2020. 


 Proces-verbaal van bevindingen doorzoeking p. 1451-1461 het proces-verbaal onderzoek drugs p. 1499-1502 en het  proces-verbaal onderzoek NFiDent van 21 januari 2020 p. 1503-1508.


 Proces-verbaal van verhoor getuige [getuige] p. 1791.


 Proces-verbaal van bevindingen contact [getuige]  p. 591.


 Proces-verbaal van verhoor van verdachte [getuige]  p. 1792 en 1797.

