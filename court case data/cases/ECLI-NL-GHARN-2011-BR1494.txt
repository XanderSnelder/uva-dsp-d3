

Gerechtshof Arnhem
nevenzittingsplaats Leeuwarden
Sector strafrecht



Parketnummer:	24-000484-11 
Uitspraak d.d.:	12 juli 2011
TEGENSPRAAK




Arrest van de meervoudige kamer voor strafzaken
gewezen op het hoger beroep ingesteld tegen het vonnis van de politierechter in de rechtbank Zwolle-Lelystad van 29 november 2010 in de strafzaak tegen



[verdachte]
geboren te [geboorteplaats] op [1969] 
wonende te [woonplaats] [adres].



Het hoger beroep

De verdachte heeft tegen het hiervoor genoemde vonnis hoger beroep ingesteld.


Onderzoek van de zaak


Dit arrest is gewezen naar aanleiding van het onderzoek op de terechtzitting van het hof van 28 juni 2011.
Het hof heeft kennisgenomen van de vordering van de advocaat-generaal strekkende tot bevestiging van het vonnis van de politierechter te Zwolle d.d. 29 november 2010. Deze vordering is na voorlezing aan het hof overgelegd. Het hof heeft voorts kennis genomen van hetgeen namens verdachte door haar raadsman mr. J. Vlug naar voren is gebracht.



Het vonnis waarvan beroep

Het hof is van oordeel dat de eerste rechter op juiste gronden heeft geoordeeld en op juiste wijze heeft beslist. Daarom dient het vonnis waarvan beroep met overneming van die gronden te worden bevestigd behalve voor zover het betreft de aan de verdachte opgelegde gevangenisstraf en de motivering daarvan.

Gezien het vorenstaande zal het vonnis waarvan beroep op die onderdelen worden vernietigd en zal in zoverre opnieuw worden rechtgedaan.


Oplegging van straf en/of maatregel

De hierna te melden strafoplegging is in overeenstemming met de aard en de ernst van het bewezenverklaarde en de omstandigheden waaronder dit is begaan mede gelet op de persoon van verdachte zoals van een en ander bij het onderzoek ter terechtzitting is gebleken.

Verdachte heeft op 2 september 2010 een winkeldiefstal gepleegd waarbij verschillende goederen zijn weggenomen. Zij heeft door aldus te handelen inbreuk gemaakt op het eigendomsrecht van een ander.

Uit een verdachte betreffend Uittreksel JustitiÃ«le Documentatie d.d. 3 mei 2011 blijkt dat verdachte reeds meermalen is veroordeeld ter zake van vermogensdelicten. Dat heeft verdachte er niet van weerhouden het hiervoor bewezen verklaarde feit te plegen. 

Het hof houdt ten voordele van de verdachte rekening met de omstandigheid dat verdachte een positieve wending aan haar leven lijkt te hebben gegeven. De raadsman heeft in dit verband opgemerkt  dat zij werk heeft dat zij sinds maart 2011 is begonnen met een behandeling bij Tactus Verslavingszorg en sinds enkele maanden geen drugs heeft gebruikt. Er is weliswaar nog sprake van een wankel evenwicht maar een gevangenisstraf zou deze positieve ontwikkelingen zeker verstoren aldus de raadsman. Het hof wil deze positieve ontwikkeling in het leven van verdachte niet doorkruisen door een vrijheidsstraf op te leggen.

In het bijzonder in aanmerking genomen hetgeen omtrent de persoon van verdachte is gebleken is het hof derhalve van oordeel dat oplegging van een taakstraf bestaande uit een werkstraf van de hierna aan te geven duur passend en geboden is.


Toepasselijke wettelijke voorschriften

Het hof heeft gelet op de artikelen 22c 22d 63 en 310 van het Wetboek van Strafrecht.

Deze voorschriften zijn toegepast zoals zij golden ten tijde van het bewezenverklaarde.


BESLISSING

Het hof:

Vernietigt het vonnis waarvan beroep ten aanzien van de opgelegde straf en doet in zoverre opnieuw recht.

Veroordeelt de verdachte tot een werkstraf voor de duur van 30 (dertig) uren indien niet naar behoren verricht te vervangen door 15 (vijftien) dagen hechtenis.

Bevestigt het vonnis waarvan beroep voor het overige.



Aldus gewezen door
mr. J. Dolfing voorzitter
mr. H. Heins en mr. J.P. van Stempvoort raadsheren
in tegenwoordigheid van mr. D.J. de Vos griffier
en op 12 juli 2011 ter openbare terechtzitting uitgesproken.



Mr. Van Stempvoort en mr. De Vos beiden voornoemd zijn buiten staat dit arrest mede te ondertekenen.
