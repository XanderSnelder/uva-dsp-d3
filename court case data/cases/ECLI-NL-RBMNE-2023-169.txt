

RECHTBANK MIDDEN-NEDERLAND


Strafrecht
Zittingsplaats Utrecht



Parketnummer: 16/162288-22 (P)




Vonnis van de meervoudige kamer van 23 januari 2023




in de strafzaak tegen





          [verdachte] 
 

geboren op [1977] te [geboorteplaats] 
op dit moment gedetineerd in de [verblijfplaats] 
hierna: verdachte.





1. Het onderzoek ter terechtzitting 


Het onderzoek ter terechtzitting heeft plaatsgevonden op 13 oktober 2022 en 9 januari 2023. De strafzaak is op laatst genoemde datum inhoudelijk behandeld. Daarbij zijn verdachte en zijn raadsman mr. V.P.J. Tuma advocaat te Amersfoort verschenen. 



De officier van justitie mr. B. Nitrauw en de verdediging hebben hun standpunten kenbaar gemaakt. 




2De tenlastelegging


De tenlastelegging is op de zitting gewijzigd. De gewijzigde tenlastelegging is als bijlage aan dit vonnis gehecht. De verdenking komt er kort en feitelijk weergegeven op neer dat verdachte:




feit 1 
zich schuldig heeft gemaakt aan het medeplegen van handel in dan wel aanwezig hebben van verdovende middelen (MDMA) in de periode van 9 mei tot en met 11 juni 2020 te Amersfoort; 





feit 2
	zich schuldig heeft gemaakt aan het medeplegen van het treffen van voorbereidingshandelingen die zien op de vervaardiging en handel in verdovende middelen (cocaïne MDMA (meth)amfetamine) in de periode van 27 maart tot en met 12 juni 2020 te Amersfoort;





feit 3
	zich schuldig heeft gemaakt aan het witwassen van 2 Rolex horloges en een geldbedrag van ongeveer 29.900- euro op 29 juni 2022 te Amersfoort. 






3De voorvragen


De dagvaarding is geldig de rechtbank is bevoegd tot kennisneming van het ten laste gelegde de officier van justitie is ontvankelijk in de vervolging van verdachte en er zijn geen redenen voor schorsing van de vervolging.




4Rechtmatigheid EncroChat-bewijs 


4.1


Het standpunt van de verdediging

De raadsman heeft primair aangevoerd dat de Nederlandse rechter de rechtmatigheid van de verkrijging van EncroChat-gesprekken had moeten toetsen. Daartoe voert de raadsman aan dat de Nederlandse politie vanaf 1 april 2020 tot en met 24 juni 2020 de EncroChat-communicatie rechtstreeks heeft gekopieerd vanuit de betreffende EncroChat-toestellen die zich op dat moment op Nederlands grondgebied bevonden en welke toestellen toebehoorden aan Nederlandse staatsburgers. Het interstatelijk vertrouwensbeginsel is gelet hierop niet onverkort van toepassing. Nu de vereiste toetsing niet heeft plaatsgevonden dienen de zich in het dossier bevindende EncroChat-berichten van het bewijs te worden uitgesloten. 



Subsidiair dienen de EncroChat-berichten van het bewijs te worden uitgesloten omdat de rechtmatigheid van het optreden van de Franse opsporingsautoriteiten niet kan worden beoordeeld. De onderschepping van de EncroChat-berichten levert onder deze omstandigheid een ongerechtvaardigde inbreuk op van het recht op privéleven als bedoeld in artikel 8 van het EVRM. Daarnaast heeft de onrechtmatige bewijsvergaring zodanig invloed op de eerlijkheid van het strafproces dat er geen sprake meer is van ‘equality of arms’ en geconcludeerd moet worden dat artikel 6 van het EVRM is geschonden. Dat niet kan worden uitgegaan van de rechtmatigheid van het optreden van de Franse opsporingsautoriteiten blijkt wel uit een uitspraak van het Franse Hof van cassatie van 11 oktober 2022 (ECLI:FR:CCASS:2022:CR01226). Op grond daarvan moet er op dit moment van worden uitgegaan dat aan de Franse toetsing voorafgaande aan de onderschepping van de EncroChat-berichten gebreken kleven.




4.2


Het standpunt van de officier van justitie

De officier van justitie heeft zich op het standpunt gesteld dat voor bewijsuitsluiting geen grond bestaat. De EncroChat-berichten in het strafdossier komen voort uit een opsporings-onderzoek dat in Frankrijk heeft plaatsgevonden. Het interstatelijk vertrouwensbeginsel staat aan toetsing van het handelen van de Franse opsporingsautoriteiten in de weg zoals ook steeds door rechtbanken is geoordeeld. Uitgegaan moet worden van de rechtmatigheid van dat Franse opsporingsonderzoek. De uitspraak van het Franse Hof van cassatie brengt hierin geen wijziging.




4.3


Het oordeel van de rechtbank

Anders dan de verdediging gaat de rechtbank ervan uit dat de interceptie van de EncroChat-berichten die zich in dit strafdossier bevinden in Frankrijk heeft plaatsgevonden in het kader van een Frans opsporingsonderzoek en met machtiging van een Franse rechter. 



Ten aanzien van het primair verweer overweegt de rechtbank als volgt. Zoals reeds in diverse uitspraken van rechtbanken maar ook het Hof Den Haag van 5 januari 2023 (ECLI:NL:GHDHA:2023:6) is overwogen bevonden de EncroChat-berichten zich op een server in Frankrijk. 
Het gaat weliswaar om berichten die direct afkomstig waren van de telefoons van gebruikers van EncroChat maar niet gezegd kan worden dat de berichten (rechtstreeks) zijn geïntercepteerd uit de telefoons van die gebruikers. Daarom kan ook niet worden geconcludeerd dat opsporingshandelingen zijn verricht ten aanzien van telefoons van Nederlandse gebruikers op Nederlands grondgebied waarop een Nederlandse rechter had moeten toezien. 



Ten aanzien van het subsidiaire verweer heeft te gelden dat Frankrijk een EVRM-lidstaat is. Naar het oordeel van de rechtbank is daarom hier het interstatelijk vertrouwensbeginsel van toepassing. Toepasselijkheid van dit beginsel brengt met zich dat het niet aan de Nederlandse strafrechter is om te beoordelen of in het Franse recht een toereikende wettelijke grondslag bestaat voor de door de Franse autoriteiten verrichte onderzoekshandelingen. Het is in dat verband ook niet de taak van de Nederlandse strafrechter om te controleren het Franse opsporingsonderzoek is uitgevoerd overeenkomstig de daarvoor in Frankrijk gelden wettelijke bepalingen. De rechtbank gaat op grond van het interstatelijk vertrouwensbeginsel uit van de rechtmatigheid van het handelen door de Franse autoriteiten. De uitspraak van het Franse Hof van cassatie van 11 oktober 2022 leidt er naar het oordeel van de rechtbank niet toe dat niet langer van die rechtmatigheid kan worden uitgegaan. Van onrechtmatige inbreuk op de in artikel 8 van het EVRM gewaarborgde rechten of een schending van het recht op een eerlijk strafproces als bedoeld in artikel 6 van het EVRM is geen sprake.



De rechtbank komt gelet op het voorgaande niet tot (bewijs)uitsluiting van de zich in dossier bevindende EncroChat-berichten. Het verweer van de verdediging - zowel primair als subsidiair - wordt verworpen.





5De waardering van het bewijs 


5.1


Het standpunt van de officier van justitie

De officier van justitie acht wettig en overtuigend te bewijzen dat verdachte zich schuldig heeft gemaakt aan de drie tenlastegelegde feiten. Daartoe heeft de officier van justitie het volgende aangevoerd. Uit onderzoek van de politie naar het EncroChat-account [EncroChat-account 1] @EncroChat.com is gebleken dat verdachte in de periode van 26 maart tot en met 12 juni 2020 de gebruiker van dat account is geweest. Daarnaast zijn de EncroChat-berichten in het dossier voldoende concreet om op grond daarvan tot een bewezenverklaring van de onder 1 en 2 ten laste gelegde feiten te komen. Tot slot is in de woning van verdachte onder meer aangetroffen: 2 Rolexhorloges en € 29.900 aan contanten. De verklaring van verdachte dat hij dit geld met gokken heeft verdiend is niet concreet en verifieerbaar. Daar komt bij dat het inkomen van verdachte sinds 2019 nagenoeg nihil is terwijl uit het dossier blijkt dat verdachte met de handel in drugs daadwerkelijk geld heeft verdiend. Het geld is derhalve uit - eigen - misdrijf verkregen zodat bewezen kan worden dat verdachte zich schuldig heeft gemaakt aan het witwassen van dit geldbedrag. Van het witwassen van de Rolex horloges dient verdachte te worden vrijgesproken nu gebleken is dat deze vals zijn.




5.2


Het standpunt van de verdediging

De raadsman heeft verzocht verdachte vrij te spreken van alle feiten. Ten aanzien van feit 1 en feit 2 heeft de raadsman aangevoerd dat het bewijs tegen verdachte enkel bestaat uit EncroChat-berichten die van het bewijs moeten worden uitgesloten (zie 4.1.). De raadsman heeft subsidiair aangevoerd dat het bewijs tegen verdachte afkomstig is uit één bron te weten de EncroChat-berichten zodat het bewijsminimum niet wordt gehaald. Meer subsidiair heeft de raadsman zich op het standpunt gesteld dat niet kan worden vastgesteld dat het EncroChat-account [EncroChat-account 1] @EncroChat.com aan verdachte toebehoorde. De raadsman heeft daarnaast betoogd dat uit het dossier niet met een aan zekerheid grenzende waarschijnlijkheid kan worden opgemaakt dat de onder feit 1 en feit 2 ten laste gelegde transacties daadwerkelijk hebben plaatsgevonden althans dat verdachte genoemde verdovende middelen daadwerkelijk in zijn bezit heeft gehad. In dit verband heeft de raadsman erop gewezen dat in de berichten over meerdere producten lijkt te zijn gesproken en uit de berichten lijkt te volgen dat M en MDMA twee verschillende producten zijn. 
Ten aanzien van feit 3 heeft raadsman naar voren gebracht dat het geldbedrag dat in de woning van verdachte is aangetroffen geld is dat verdachte op grond van een vaststellingsovereenkomst met een casino heeft ontvangen. Uit de vaststellingsovereenkomst volgt dat verdachte een contant geldbedrag van 30.000 euro heeft ontvangen welk bedrag verdachte ook heeft opgegeven aan de Belastingdienst. Hiermee is de rechtmatigheid van het onder feit 3 ten laste gelegde geldbedrag aangetoond. 




5.3

Het oordeel van de rechtbank




De bewijsmiddelen






Feit 1 en feit 2




De politie heeft onderzoek gedaan naar de identiteit van de gebruiker van het EncroChat-account [EncroChat-account 1] @EncroChat.com (hierna te noemen: [EncroChat-account 1] ). Dit is deels gebeurd aan de hand van de inhoud van de chatberichten die door de gebruiker van het account [EncroChat-account 1] zijn verstuurd. Onder meer zijn de volgende berichten verstuurd:



Op 9 april 2020 heeft een chatconversatie plaatsgevonden tussen de gebruiker van het account [EncroChat-account 2] @EncroChat.com (hierna: [EncroChat-account 2] ) en [EncroChat-account 1]  waarbij [EncroChat-account 2] aan [EncroChat-account 1] heeft gestuurd: ‘stuur me een adresje dan kom ik daar’ waarop [EncroChat-account 1] heeft gereageerd met ‘ […] ”.



Op 17 april 2020 heeft een chatconversatie plaatsgevonden tussen de gebruiker van het account [EncroChat-account 3] @EncroChat.com (hierna: [EncroChat-account 3] ) en [EncroChat-account 1]  waarbij [EncroChat-account 1] aan [EncroChat-account 3] heeft gestuurd ‘kom je eraan [adres] ’ waarop [EncroChat-account 3] heeft gereageerd met ‘ik ga nu zo rijden’. 



Op 1 juni 2020 heeft een chatconversatie plaatsgevonden tussen de gebruiker van het account [EncroChat-account 4] @Encrochat.com (hierna: [EncroChat-account 4] ) en [EncroChat-account 1]  waarbij [EncroChat-account 4] aan [EncroChat-account 1] heeft gevraagd ‘heb je adres voor me.’ waarop [EncroChat-account 1] heeft gereageerd met ‘ […] ’ en ‘tex me als bijna ben dan loop ik naar buiten’. 



Verdachte staat sinds 20 februari 2020 volgens het GBA ingeschreven op het adres [adres] te [woonplaats] . Uit de politiesystemen en het internet is gebleken dat er niet een andere plaats is gevonden naast [woonplaats] die een straatnaam [straat] heeft.



Op 25 mei 2020 heeft een chatconversatie plaatsgevonden tussen [EncroChat-account 5] @EncroChat.com ( [EncroChat-account 5] ) en [EncroChat-account 1] waarbij [EncroChat-account 1] aan [EncroChat-account 5] heeft gestuurd ‘kom morgen ff langs ik ben jarig heb barbecue’. 



Verdachte is geboren op [1977] .



Daarnaast was in de chatberichten te zien onder welke naam [EncroChat-account 1] stond opgeslagen in de telefoons van zijn tegencontacten. Uit onderzoek hierna is gebleken dat [EncroChat-account 1] onder de volgende bijnamen stond opgeslagen:




          [bijnaam]  [bijnaam]  [bijnaam]  [bijnaam]  [bijnaam]  [bijnaam] ( [EncroChat-account 1] ) en [bijnaam] . 



Verdachte heeft een Nederlandse en Turkse nationaliteit en hij woont in [woonplaats] . De voornaam van verdachte is [verdachte]  maar hij wordt ook [bijnaam] genoemd. Uit onderzoek 031 Elstar is bekend geworden dat verdachte regelmatig in casino’s is te vinden.



Tot slot is aan de hand van telecomgegevens onderzoek gedaan naar de identiteit van de gebruiker van het account [EncroChat-account 1] . Dit is gedaan door de zendmasten waarmee het telefoontoestel van [EncroChat-account 1] verbinding heeft gemaakt te vergelijken met de zendmasten waarmee telefoonnummer [telefoonnummer] (hierna: [telefoonnummer] ) verbinding heeft gemaakt. In het onderzoek 031Elstar is verdachte geïdentificeerd als gebruiker van [telefoonnummer] . Gekeken is naar de historische verkeersgegevens van het telefoonnummer [telefoonnummer] over de periode van 12 mei 2020 tot en met 12 juni 2020. Over deze periode waren namelijk ook historische verkeersgegevens beschikbaar van het IMEI nummer [IMEI nummer] (hierna: [IMEI nummer] ) behorend bij het account [EncroChat-account 1] .



Uit de analyse van de thuismasten is gebleken dat [telefoonnummer] twee thuismasten had waarvan één aan de [straat] te [woonplaats] en één aan de [straat] te [woonplaats]  en dat [IMEI nummer] dezelfde thuismast had namelijk [straat] te [woonplaats] . Het is zeer waarschijnlijk dat vanaf het adres [adres] te [woonplaats] beide zendmasten gebruikt konden worden.



Daarnaast is onderzoek gedaan naar overeenkomsten in grote reisbewegingen tussen de beide nummers [telefoonnummer] en [IMEI nummer] in de periode van 12 mei 2020 tot en met 12 juni 2020. Ook is daarbij gezocht naar grotere reisbewegingen die eenzelfde gebruiker van beide nummers zou uitsluiten. Voor reisbewegingen die eenzelfde gebruiker uitsluiten zijn door de politie geen aanwijzingen gevonden in de historische verkeersgegevens. Op de volgende vijf dagen zijn wel overeenkomsten in grotere reisbewegingen gevonden:

1. mei 2020	: Amersfoort – Amsterdam – Amersfoort;
2. 27 mei 2020	: Amersfoort – Castricum – Amersfoort;
3. 4 juni 2020	: Amersfoort – Almere – Amersfoort;
4. 6 juni 2020	: Amersfoort – Castricum – Amersfoort – Amsterdam;
5. 11 juni 2020	: Amersfoort – Wijchen – Amersfoort.


Tussen 27 maart en 12 juni 2020 vonden chatgesprekken plaats tussen [EncroChat-account 1] en andere gebruikers van Encrochat. Op 3 4 en 7 april 2020 hebben tussen [EncroChat-account 1] en [EncroChat-account 6] @EncroChat.com (hierna [EncroChat-account 6] ) gesprekken plaatsgevonden waarbij zij onder andere de volgende berichten hebben verstuurd:











3 april











15:02:02



                  [EncroChat-account 1]
                


Hoeveel kilo p poeder krijg je




15:06:23



                  [EncroChat-account 6]
                


Ik ga doen komt eraan




15:13:10



                  [EncroChat-account 1]
                


Hoeveel kilo krijg je




15:13:48



                  [EncroChat-account 6]
                


2000kg appaan en 500 p poeder




15:14:38



                  [EncroChat-account 1]
                


Die poeder koop ik wel die kunnen we samen doen met hoevelaken en jij dan laten we smelten en afdraaien




15:15:11



                  [EncroChat-account 6]
                


Ik wil liefst eerte keer verkopen man




15:15:29



                  [EncroChat-account 1]
                


Ja komt goed koop ook wel





4 april 











12:08:03



                  [EncroChat-account 1]
                


Heb nog een voorraad die ik weg wil werken laat me weten of er iets voor je bij zit!
- LSD ET op fiets 2.000st (275ug) 
- LSD Olifant 6.00051 (200ug)
-40kg speed (puur)
- boli origineel 207gr
-73.500 iphone X Duo colour Roze/wit
-6.750 Jurasic park (300mg)
-3.000 Maserati (300mg)
- 24.000 iphone X enkel kleur (220mg) 
-16.000 groene ace of space (220mg) 
-1.000 paarse ace of space (220mg)
-1.750 Porsche (300mg) 
-7.000 Porsche (260mg) 
-7.500 skittles (250mg)
-1.900 Givenchy blauw (300mg) 
-167 Givenchy goud (300mg)
-6.500 DHL bus (350mg) 
-4FMA Tesla 4k
-2-cb batman 24.300 (18/20mg)
-8025gr. Colo Origineel 
-740gr Naaldjes keta 
- 20.250kg ice
-28.390 Rode Chupa Chups (220mg) 
-31.190 Groene Chupa Chups (220mg)
- MDMA100+- kg




12:23:42



                  [EncroChat-account 1]
                


He maar laat mij die p poeder verkopen bied dan niet aan iemand aan dan verkoop ik steev wat en pak zelf wel de rest




12:56:39



                  [EncroChat-account 6]
                


Oke maar hij moet ze wel zelf.ophalen ik breng ze niet




12:57:16



                  [EncroChat-account 6]
                


Bij den haag daar in die buurt





7 april











09:21:49



                  [EncroChat-account 1]
                


12 of 13 de krijg je toch poeder




09:22:05



                  [EncroChat-account 6]
                


Ja als goed is wel




09:23:03



                  [EncroChat-account 1]
                


Ok heb al zowieso 300 verkocht en de rest ga ik geld ff voor ophalen dus hou vast voor mij.




09:31:00



                  [EncroChat-account 6]
                


Als binnen is laat ik je weten




09:31:14



                  [EncroChat-account 6]
                


Wij hebben zelf test gesmolten kwam 065 uit




09:31:24



                  [EncroChat-account 6]
                


Poeder is gewoon goed







Volgens de politie blijkt uit bovenstaande chatberichten het volgende: [EncroChat-account 1] chat met [EncroChat-account 6] over  ‘appaan’ ‘p poeder’ en prijzen. Apaan betreft een chemische stof die met name gebruikt wordt als grondstof in het productieproces van het eindproduct methamfetamine (crystal meth): Met de term ‘p poeder’ wordt vermoedelijk een pre precursor bedoeld van amfetamine: Dit houdt in dat de ‘p poeder’ een wat algemene term voor een grondstof is voor PMK waar vervolgens amfetamine uit gemaakt wordt. Doordat [EncroChat-account 1] in relatie tot de ‘p poeder‘ zegt “dan laten we smelten en afdraaien" lijkt dit te passen in het proces voor de productie van synthetische drugs. Zowel ‘smelten’ (proces waarbij een precursor in poedervorm met een sterk zuur wordt omgezet naar vloeistoffen‘) als ‘afdraaien’ (term voor het uitvoeren van een productieproces/synthese of een deel ervan bijvoorbeeld het synthetiseren van amfetamine) lijken dit te bevestigen.



Op 9 11 15 mei en 6 juni 2020 hebben tussen [EncroChat-account 1] en [EncroChat-account 7] @EncroChat.com (hierna [EncroChat-account 7] ) gesprekken plaatsgevonden waarbij zij onder andere de volgende berichten hebben gestuurd:











9 mei











10:26:37



                  [EncroChat-account 7]
                


Stuur straks foto van mdma




10:30:02



                  [EncroChat-account 1]
                


die m kan ik je geven voor 600 heb er als goed is nog 52 stuks liggen die moeten ff snel weg




10:30:28



                  [EncroChat-account 7]
                


Ja stuur foto




10:32:06



                  [EncroChat-account 1]
                


Stuurt afbeelding




10:32:26



                  [EncroChat-account 1]
                


Stuurt afbeelding




10:32:49



                  [EncroChat-account 1]
                


Ik heb ook nog 21900 pillen




10:32:58



                  [EncroChat-account 1]
                


Mogen weg voor 17 cent




10:33:13



                  [EncroChat-account 1]
                


Heeft mij 21 cent gekost




10:37:40



                  [EncroChat-account 7]
                


Ga door geven wie weet. Mdma hoor straks mory nog wakker worden




10:42:53



                  [EncroChat-account 7]
                


M pakt een vriend van me voor 6 zegt ie net ook toppers




10:43:32



                  [EncroChat-account 7]
                


Moet iets lager markt is 600 hoor net




10:44:05



                  [EncroChat-account 1]
                


Ik doe niet voor minder weg




14:01:03



                  [EncroChat-account 7]
                


Klant wilt max 600 euro mdma betalen overal aangeboden daarom




14:04:43



                  [EncroChat-account 1]
                


Die m raak ik wel kwijt




14:58:41



                  [EncroChat-account 7]
                


Ok is koud of warm gedraaid




14:58:43



                  [EncroChat-account 7]
                


M




14:59:32



                  [EncroChat-account 1]
                


Op ketel. Het is die m die je laatst kocht is 86 procent. 





15 mei











14:06:17



                  [EncroChat-account 7]
                


Maat wat kost 1_kg m (as je heb) is voor op tp




14:08:35



                  [EncroChat-account 1]
                


Ik heb wel maar ligt helemaal in akkersloot





5 juni











18:48:28



                  [EncroChat-account 1]
                


Morgen ben ik bij die draaier







Volgens de politie valt uit bovenstaande chat op te maken dat er gesproken wordt over onder meer ‘mdma’ ‘m’ locatie [locatie] (vermoedelijk stash locatie) en een ‘draaier’ (iemand die synthetische verdovende middelen maakt). Hierbij gaat het vermoedelijk om MDMA. 
Ook zijn de bij de verdovende middelen genoemde prijzen passend en ondersteunen daarmee het vermoeden dat het daadwerkelijk om verdovende middelen gaat. Daarnaast zijn de foto’s die in de chat te zien zijn ook qua kleur en structuur overeenkomstig met MDMA(-brokken).



Koud en warm draaien heeft in bovenstaand bericht te maken met het bereidingsproces van MDMA. Draaien betekent het produceren van vermoedelijk XTC-pillen in tabletvorm. Met de ketel wordt vermoedelijk drukvat bedoeld die in een XTC-laboratorium aanwezig is om MDMA te produceren.



Op 5 juni 2020 hebben tussen [EncroChat-account 1] en [EncroChat-account 8] @EncroChat.com (hierna: [EncroChat-account 8] ) gesprekken plaatsgevonden waarbij zij onder andere de volgende berichten hebben gestuurd:











5 juni











18:01:34



                  [EncroChat-account 1]
                


Wat wil jr voor 5 kilo m hebben?




18:40:03



                  [EncroChat-account 8]
                


Okee hier is 625 goed?




18:40:29



                  [EncroChat-account 1]
                


Ja super




18:40:45



                  [EncroChat-account 1]
                


Kan het vandaag nog




18:41:45



                  [EncroChat-account 8]
                


Das lastig iedereen drank op kan nu niet halen kan het morgen?




18:42:26



                  [EncroChat-account 1]
                


Ja morgen is goed rond 1 uur




18:42:40



                  [EncroChat-account 8]
                


Okee







Op 9 10 en 11 juni 2020 hebben tussen [EncroChat-account 1] en [EncroChat-account 8] gesprekken plaatsgevonden waarbij zij onder andere de volgende berichten hebben gestuurd:











9 juni 











15:23:30



                  [EncroChat-account 1]
                


Had je nog veel van die m liggen. Zag er wel mooi uit ligt champagne




15:25:05



                  [EncroChat-account 8]
                


Heb niet veel meer krijg deze week wel weer aangeboden




15:25:49



                  [EncroChat-account 1]
                


Ik kon anders nog wel 10 stuks kwijt. En had je volgende week voorbeeld pil





10 juni











18:55:34



                  [EncroChat-account 8]
                


Heb morgen eventueel nog 70 kg m champagne kijk maar ben zaterdag weekje weg




18:56:24



                  [EncroChat-account 1]
                


Ok wat kost het die champagne




18:57:05



                  [EncroChat-account 8]
                


625




18:57:22



                  [EncroChat-account 1]
                


Ok je hoort me morgen





11 juni











12:56:38



                  [EncroChat-account 1]
                


Heb je 24 kilo m voor me




13:34:51



                  [EncroChat-account 1]
                


Lukt dat vandaag nog




14:15:58



                  [EncroChat-account 8]
                


Heb er 10 a 15 ni liggen hoor zo of hij er straks nog bij kan brengen




14:16:36



                  [EncroChat-account 1]
                


Hoe laat weet je dat




14:16:54



                  [EncroChat-account 8]
                


Binnen half uur




14:18:02



                  [EncroChat-account 1]
                


Ok. En 15 dat heb je zowieso




14:23:21



                  [EncroChat-account 8]
                


Ja 10 hetzelfde 5 misschien iets andere kleur




14:24:57



                  [EncroChat-account 8]
                


Van die 70 gister heb ik er 10 gekocht heb net gevraagt of ze er nog meer hebben




14:49:53



                  [EncroChat-account 8]
                


Man krijg geen gehoor die 15 lukt vandaag misschien morgen mee of hoeft het dan niet meer




14:59:38



                  [EncroChat-account 1]
                


Die 15 is goed hoor




15:00:02



                  [EncroChat-account 1]
                


Ik kom rond 9/uur hoor




15:03:44



                  [EncroChat-account 8]
                


Mag het in 1 of per 5 verpakt




15:04:04



                  [EncroChat-account 1]
                


Doe maar per 5




15:04:34



                  [EncroChat-account 8]
                


Okee top




18:42:49



                  [EncroChat-account 8]
                


Ben er pas 930 mannetje is er wel sorry




18:45:58



                  [EncroChat-account 1]
                


Is goed zie je zo







Volgens de politie valt uit bovenstaande chat op te maken dat er gesproken wordt over ‘m’. Vermoedelijk wordt er met ‘m’ MDMA bedoeld wat de werkzame stof is in de xtc-pillen. Bovenstaande wordt onderbouwd doordat er ook prijzen worden genoemd voor de ‘m’ die passen bij het bredere beeld van deze verdovende middelen zoals dit binnen Encrochat zichtbaar is. Daarnaast vraagt [EncroChat-account 1] enkele dagen na het eerste bericht over ‘m’: “had je nog veel van die m liggen. Zag er wel mooi uit ligt champagne’. De kleur champagne past tevens bij MDMA wat het vermoeden dat het om MDMA gaat onderbouwt.




Bewijsoverwegingen feiten 1 en 2

Uit voornoemde bewijsmiddelen leidt de rechtbank af dat verdachte in de periode van 27 maart 2020 tot en met 12 juni 2020 de gebruiker is geweest van het EncroChat-account [EncroChat-account 1] @EncroChat.com. Op grond van de inhoud van genoemde chatgesprekken bezien in samenhang met de door de politie gegeven duiding gaat de rechtbank ervan uit dat de gesprekken die verdachte voerde met andere gebruikers van EncroChat steeds gingen over verdovende middelen waaronder MDMA. Waar gesproken werd over M dan wel MDMA gaat de rechtbank ervan uit dat daarmee telkens MDMA werd bedoeld. 



Naar het oordeel van de rechtbank vindt de stelling van de verdediging dat de gesprekken die zijn gevoerd door/met het EncroChat-account [EncroChat-account 1] @EncroChat.com slechts als één bewijsmiddel moeten worden gezien omdat die berichten uit één bron komen geen steun in het recht. De rechtbank is van oordeel dat de transcripties van de chatgesprekken meerdere bewijsmiddelen opleveren nu het gaat om (meerdere) gesprekken met verschillende EncroChat-accounthouders en over verschillende onderwerpen.




Feit 1 - bewijsoverwegingen

Uit de chatgesprekken maakt de rechtbank op dat verdachte in de periode van 6 tot en met 11 juni 2020 MDMA heeft vervoerd en dat hij op 9 mei 2020 6 juni 2020 en 11 juni 2020 de beschikkingsmacht heeft gehad en binnen zijn machtssfeer heeft bevonden respectievelijk ongeveer 52 5 en 15 kilo MDMA. De rechtbank acht dan ook wettig en overtuigend bewezen dat verdachte zich schuldig heeft gemaakt aan het onder feit 1 ten laste gelegde vervoeren en opzettelijk aanwezig hebben van MDMA.



De rechtbank zal verdachte partieel vrijspreken van het ten laste gelegde medeplegen nu uit het dossier onvoldoende blijkt dat sprake is geweest van een nauwe en bewuste samenwerking tussen verdachte en één of meer anderen.  




Feit 2 - bewijsoverwegingen

De rechtbank acht op basis van voornoemde bewijsmiddelen wettig en overtuigend bewezen dat verdachte zich in de periode van 27 maart 2020 tot en met 12 juni 2020 schuldig heeft gemaakt aan het plegen van voorbereidingshandelingen voor de handel in verdovende middelen als bedoeld in artikel 10a van de Opiumwet. Uit de chatgesprekken blijkt dat deze handelingen bestonden uit het voorhanden hebben van geld voor de aankoop/financiering van MDMA en amfetamine en ruimte voor de opslag hiervan. Daarnaast blijkt dat verdachte ten behoeve van de handel in genoemde verdovende middelen (telefonische) contacten had en afspraken maakte met afnemers verkopers en verleners van hand- en spandiensten één en ander zoals hierna onder het kopje ‘de bewezenverklaring’ is verwoord. 



De rechtbank zal verdachte ook ten aanzien van dit feit partieel vrijspreken van het ten laste gelegde medeplegen nu uit het dossier onvoldoende blijkt dat sprake is geweest van een nauwe en bewuste samenwerking tussen verdachte en één of meer anderen.  




Feit 3 – vrijspraak

De rechtbank acht niet wettig en overtuigend bewezen dat verdachte zich op 29 juni 2022 schuldig heeft gemaakt aan het witwassen van twee Rolexhorloges en een geldbedrag van 
€ 29.900-. Voor de twee onder verdachte in beslag genomen Rolexhorloges geldt dat daarvan is vastgesteld dat het gaat om valse exemplaren. Nu deze horloges geen noemenswaardige waarde vertegenwoordigen kan van witwassen geen sprake zijn.  



De rechtbank overweegt dat voor een bewezenverklaring van witwassen van het geldbedrag onder meer is vereist dat vast komt te staan dat het geldbedrag waarop de verdenking van witwassen betrekking heeft uit enig (eigen) misdrijf afkomstig is. 
De rechtbank verklaart de eerste twee feiten zoals hiervoor uiteengezet bewezen. De (voorbereiding van de) handel in synthetische drugs is bij uitstek een strafbaar feit waarmee (veel) geld wordt verdiend. In het politiedossier is bovendien berekend dat voor ruim een half miljoen euro aan handel is aangeboden en/of verkocht. 



Verdachte heeft evenwel een verklaring afgelegd over de herkomst van het geld. Verdachte heeft ter terechtzitting verklaard dat hij € 30.000 in contanten heeft verkregen uit hoofde van een vaststellingsovereenkomst met een casino. Ter onderbouwing hiervan heeft verdachte naast de betreffende vaststellingsovereenkomst van 15 oktober 2021 een jaarrekening 2021 overgelegd waaruit blijkt dat hij een bedrag van € 35.000 aan contanten aan de Belastingdienst heeft opgegeven. 



Gelet op deze verklaring kan op grond van de beschikbare bewijsmiddelen niet worden geconcludeerd tot een rechtstreeks verband tussen het aangetroffen geld en de feiten waartoe verdachte wordt veroordeeld. 



De stelling van de officier van justitie dat uit de vaststellingsovereenkomst volgt dat verdachte (een deel van) zijn inzet terug heeft gekregen is op zich juist maar de rechtbank ziet onvoldoende aanknopingspunten in het dossier voor de verdere conclusie die de officier van justitie daaraan verbindt dat die inzet afkomstig is uit eigen misdrijf. Daarbij speelt een rol dat uit het politiedossier volgt dat verdachte een professioneel gokker is.



Nu de rechtbank niet kan vaststellen dat het aangetroffen geldbedrag afkomstig is uit (eigen) misdrijf zal de rechtbank verdachte voor dit feit vrijspreken. 





6De bewezenverklaring 


De rechtbank acht wettig en overtuigend bewezen dat verdachte:




feit 1	op meer tijdstippen in de periode van 9 mei 2020 tot en met 11 juni 2020 in Nederland meermalen telkens opzettelijk aanwezig heeft gehad:
- op 9 mei 2020: ongeveer 52 kilo MDMA en
- op 6 juni 2020: ongeveer 5 kilo MDMA en
- op 11 juni 2020: ongeveer 15 kilo MDMA;
in elk geval een materiaal bevattende MDMA (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



en 



op meer tijdstippen in de periode van 6 juni 2020 tot en met 11 juni 2020 in Nederland meermalen telkens opzettelijk heeft vervoerd:
- op 6 juni 2020: ongeveer 5 kilo MDMA en
- op 11 juni 2020: ongeveer 15 kilo MDMA;
 in elk geval een materiaal bevattende MDMA (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;





feit 2 op meer tijdstippen in de periode van 27 maart 2020 tot en met 12 juni 2020 in Nederland (telkens) om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren van een hoeveelheid/hoeveelheden MDMA en/of amfetamine in elk geval (telkens) een middel/middelen vermeld op de bij de Opiumwet behorende lijst I opzettelijk voor te bereiden en/of te bevorderen



- een of meer anderen heeft getracht te bewegen om die feiten te plegen
- zich en anderen gelegenheid middelen inlichtingen tot het plegen van die feiten heeft getracht te verschaffen
- voorwerpen vervoermiddelen stoffen en gelden of andere betaalmiddelen voorhanden gehad waarvan verdachte wist of ernstige redenen had om te vermoeden dat die bestemd waren tot het plegen van die feiten 



immers heeft hij verdachte telkens:
- geld en opslagruimte bestemd voor het opslaan en/of kopen en/of verkopen en/of financieren van eerdergenoemde harddrugs voorhanden gehad en
- contacten ontmoetingen besprekingen en afspraken gehad en/of gemaakt met afnemers en/of verkopers en/of verleners van hand- en spandiensten met betrekking tot de hoeveelheid en/of prijs en/of kwaliteit en/of levering en/of koop en/of productie en/of opslag en/of het vervoer van eerdergenoemde harddrugs en
- een of meer van eerdergenoemde personen voorzien van informatie ten behoeve van het verstrekken van eerdergenoemde harddrugs.



Voor zover in het bewezen verklaarde deel van de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet in de verdediging geschaad. Hetgeen meer of anders is ten laste gelegd is niet bewezen. Verdachte wordt hiervan vrijgesproken.





7De strafbaarheid van de feiten


Er is geen omstandigheid aannemelijk geworden die de strafbaarheid van het bewezen verklaarde uitsluit zodat dit strafbaar is.



Het bewezen verklaarde levert volgens de wet de volgende strafbare feiten op: 




feit 1 de eendaadse samenloop van opzettelijk handelen in strijd met een in artikel 2 onder B en C van de Opiumwet gegeven verbod meermalen gepleegd;




feit 2 om een feit bedoeld in het vierde lid van artikel 10 van de Opiumwet voor te bereiden of te bevorderen 
- een ander trachten te bewegen om dat feit te plegen meermalen gepleegd en
- een ander gelegenheid/middelen/ inlichtingen tot het plegen van dat feit trachten te verschaffen meermalen gepleegd en
- voorwerpen/vervoermiddelen/stoffen/gelden/andere betaalmiddelen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit meermalen gepleegd.





8De strafbaarheid van verdachte


Er is geen omstandigheid gebleken of aannemelijk geworden die de strafbaarheid van verdachte uitsluit. Verdachte is dan ook strafbaar.




9De straf


9.1


De vordering van de officier van justitie

De officier van justitie heeft gevorderd verdachte ter zake van het door de officier van justitie bewezen geachte te veroordelen tot een gevangenisstraf van 7 jaar met aftrek van het voorarrest. 




9.2


Het standpunt van de verdediging

De verdediging acht de geëiste straf buiten alle proporties. De verdediging heeft voor zover de rechtbank komt tot een bewezenverklaring van één of meerdere feiten een beroep gedaan op een uitspraak van deze rechtbank van 29 april 2022 (parketnummer: 16/259827-21) waarin aan de verdachte voor een soortgelijke bewezenverklaring een veel lagere straf is opgelegd dan geëist door de officier van justitie.  Bovendien gaat het om feiten van drie jaar geleden. 




9.3


Het oordeel van de rechtbank

Bij het bepalen van de straf heeft de rechtbank rekening gehouden met de ernst van het bewezen verklaarde de omstandigheden waaronder dit is begaan en de persoon van verdachte zoals ter terechtzitting is gebleken.




Ernst van het feit

Verdachte heeft zich schuldig gemaakt aan het aanwezig hebben en vervoeren van grote hoeveelheden MDMA (in totaal 72 kilo) en aan voorbereidingshandeling die betrekking hebben op de vervaardiging en handel van MDMA en amfetamine. Het is algemeen bekend dat grote sommen geld worden verdiend met de handel in verdovende middelen. De concurrentie is groot en geen middel wordt meer geschuwd om de concurrentie voor te blijven en uit te schakelen. Daarnaast brengt het gebruik van verdovende middelen ernstige gezondheidsrisico’s met zich voor de gebruikers van deze drugs. Verdachte heeft hier kennelijk geen oog voor gehad.




Persoon van verdachte

De rechtbank heeft kennis genomen van het uittreksel uit de Justitiële documentatie van verdachte van 29 december 2022. Hieruit blijkt dat verdachte in het verleden meerdere keren is veroordeeld voor Opiumwetfeiten waarbij lange gevangenisstraffen aan hem zijn opgelegd. 




Op te leggen straf

De ernst van het bewezenverklaarde rechtvaardigt de oplegging van een gevangenisstraf van aanzienlijke duur. Bij het bepalen van de duur van de straf heeft de rechtbank gekeken naar straffen die in vergelijkbare zaken zijn opgelegd. Daarbij heeft de rechtbank ten nadele van verdachte laten meewegen dat verdachte al twee keer is veroordeeld voor feiten die verband houden met de handel in verdovende middelen. De toen opgelegde lange gevangenisstraffen hebben verdachte er kennelijk niet van weerhouden om zich opnieuw schuldig te maken aan dit soort feiten. De rechtbank heeft er tot slot rekening mee gehouden dat verdachte na het plegen van het bewezenverklaarde op 8 april 2021 (nog niet onherroepelijk) is veroordeeld tot een gevangenisstraf van 14 maanden. De rechtbank heeft de voorschriften toegepast die gelden voor de situatie waarin verdachte een straf zou zijn opgelegd voor alle feiten tegelijk.



Alles overwegende is de rechtbank van oordeel dat een gevangenisstraf voor de duur van 5 jaren passend en geboden is.



Tenuitvoerlegging van de opgelegde gevangenisstraf zal volledig plaatsvinden binnen de penitentiaire inrichting tot het moment dat de veroordeelde in aanmerking komt voor deelname aan een penitentiair programma als bedoeld in artikel 4 Penitentiaire beginselenwet dan wel de regeling van voorwaardelijke invrijheidsstelling als bedoeld in artikel 6:2:10 Wetboek van Strafvordering aan de orde is.



De rechtbank zal in het kader van de straftoemeting niet volstaan met het enkel opleggen van een gevangenisstraf.  Gelet op de hoeveelheden verdovende middelen die door de handen van verdachte zijn gegaan gaat de rechtbank ervan uit dat verdachte hieraan fors geld heeft verdiend. Er is geen ontnemingsvordering aangekondigd maar de rechtbank is van oordeel dat misdaad niet mag lonen. Onder deze omstandigheden acht de rechtbank een geldboete van € 30.000- passend bij gebreke van betaling en verhaal te vervangen door hechtenis van 185 dagen.






10Het beslag


10.1


Het standpunt van de officier van justitie

De officier van justitie heeft zich op het standpunt gesteld dat het onder verdachte inbeslaggenomen geld bij een bewezenverklaring van feit 3 verbeurdverklaard dient te worden. De Rolex horloges zijn vals en kunnen niet aan verdachte worden teruggegeven maar dienen te worden onttrokken aan het verkeer. 




10.2


Het standpunt van de verdediging

De verdediging heeft zich op het standpunt gesteld dat het onder verdachte inbeslaggenomen geldbedrag rechtmatig is verkregen zodat het geld aan verdachte dient te worden geretourneerd. 




10.3


Het oordeel van de rechtbank

De rechtbank zal de teruggave aan verdachte gelasten van de twee inbeslaggenomen (valse) Rolexhorloges nu het enkele bezit daarvan niet in strijd is met de wet. Ook zal de rechtbank de teruggave aan verdachte gelasten van het geldbedrag van € 29.900-. 





11De toepasselijke wettelijke voorschriften


De beslissing berust op de artikelen 23 24c 55 57 63 van het Wetboek van Strafrecht en 2 10 en 10a van de Opiumwet zoals deze artikelen luidden ten tijde van het bewezen verklaarde. 





12De beslissing


De rechtbank:




Vrijspraak


- verklaart het onder feit 3 ten laste gelegde niet bewezen en spreekt verdachte daarvan vrij; 



Bewezenverklaring


- verklaart het onder feit 1 en feit 2 ten laste gelegde bewezen zoals hiervoor in rubriek 6;

- verklaart het meer of anders ten laste gelegde niet bewezen en spreekt verdachte daarvan vrij; 



Strafbaarheid


- verklaart het bewezen verklaarde strafbaar en kwalificeert dit zoals hiervoor in rubriek 7;  
- verklaart verdachte strafbaar; 



Oplegging straf 


- veroordeelt verdachte tot een gevangenisstraf van 5 jaren; 
- bepaalt dat de tijd door verdachte vóór de tenuitvoerlegging van deze uitspraak in verzekering en voorlopige hechtenis doorgebracht bij de tenuitvoerlegging van de gevangenisstraf in mindering zal worden gebracht;
- veroordeelt verdachte voor van het onder feit 1 en feit 2 bewezen verklaarde tot een geldboete van € 30.000- bij gebreke van betaling en verhaal te vervangen door hechtenis van 185 dagen; 



Beslag 


- gelast de teruggave aan verdachte van de volgende voorwerpen:


€    52000   (goednummer: 727438)


€    98000   (goednummer: 727439)


€ 2.58000   (goednummer: 727440)   


€ 8.15000   (goednummer: 727441)   


€ 2.10000   (goednummer: 727442)


€ 8.50000   (goednummer: 727443)


€ 3.00000   (goednummer: 727444)


€ 3.00000   (goednummer: 727437)


€ 1.02000   (goednummer: 727483)


€      5000   (goednummer: 727703)


Rolex	(goednummer: 727535)    


Rolex	(goednummer: 727530).   










Dit vonnis is gewezen door mr. L.M.M. Heppe voorzitter mr. A.A.T. Werner en mr. A. Maas rechters in tegenwoordigheid van mr. J. Troostheide griffier en is uitgesproken op de openbare terechtzitting van 23 januari 2023.





Bijlage: de tenlastelegging




Aan verdachte wordt ten laste gelegd dat: 



1
hij op één of meer tijdstippen in of omstreeks de periode van 9 mei 2020 tot en met 11 juni 2020 te Amersfoort althans in Nederland tezamen en in vereniging met een of meer anderen althans alleen meermalen althans eenmaal (telkens) opzettelijk heeft bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval (telkens) opzettelijk aanwezig heeft gehad:

- op of omstreeks 9 mei 2020: ongeveer 52 kilo MDMA en/of
- op of omstreeks 6 juni 2020: ongeveer 5 kilo MDMA en/of
- op of omstreeks 11 juni 2020: ongeveer 15 kilo MDMA;

in elk geval(telkens) een (grote) hoeveelheid van een materiaal bevattende MDMA 
(telkens) een middel als bedoeld in de bij de Opiumwet behorende lijst I dan wel 
aangewezen krachtens het vijfde lid van artikel 3a van die wet;



( art 10 lid 4 Opiumwet art 2 ahf/ond B Opiumwet art 47 lid 1 ahf/sub 1 Wetboek 
van Strafrecht )



2
hij op één of meer tijdstippen in of omstreeks de periode van 27 maart 2020 tot en met 12 juni 2020 te Amersfoort althans in Nederland tezamen en in vereniging met één of meer anderen althans alleen (telkens) om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren van een hoeveelheid/hoeveelheden cocaïne en/of MDMA en/of amfetamine en/of methamfetamine in elk geval (telkens) een middel/middelen vermeld op de bij de Opiumwet behorende lijst I opzettelijk voor te bereiden en/of te bevorderen


- een of meer anderen heeft getracht te bewegen om dat/die feit(en) te plegen te doen plegen mede te plegen uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of
- zich of (een) ander(en) gelegenheid middelen inlichtingen tot het plegen van dat/die feit(en) heeft getracht te verschaffen
- voorwerpen vervoermiddelen stoffen en/of gelden of andere betaalmiddelen voorhanden gehad waarvan verdachte wist of ernstige redenen had om te vermoeden dat dat/die bestemd was/waren tot het plegen van dat/die feit(en) 


immers heeft hij verdachte tezamen en in vereniging met een ander of anderen althans alleen (telkens):

- geld een (mogelijke) productielocatie en/of opslagruimte en/of grondstoffen en/of materialen bestemd voor het produceren bestellen vervoeren opslaan afleveren verstrekken kopen verkopen en/of financieren van eerdergenoemde harddrugs voorhanden gehad en/of
- ( telefonische) contacten ontmoetingen besprekingen en/of afspraken gehad en/of gemaakt met een of meer transporteurs chauffeurs financiers afnemers verkopers tussenpersonen verleners van hand- en spandiensten en/of ander(en) met betrekking tot de hoeveelheid prijs kwaliteit levering betaling koop productie opslag en/of het vervoer van eerdergenoemde harddrugs en/of
- een of meer van eerdergenoemde personen voorzien van informatie opdrachten 
geld en/of een (tijdelijke) opslagplaats ten behoeve van het vervoeren opslaan verbergen afleveren verstrekken kopen en/of financieren van eerdergenoemde harddrugs en/of
- tot vorenomschreven feiten opdracht gegeven en/of daartoe hand- en spandiensten verricht;


( art 10a lid 1 ahf/sub 1 Opiumwet art 10a lid 1 ahf/sub 2 Opiumwet art 10a lid 1 
ahf/sub 3 Opiumwet art 47 lid 1 ahf/sub 1 Wetboek van Strafrecht )



3
hij op of omstreeks 29 juni 2022 te Amersfoort althans in Nederland tezamen en in vereniging met een ander of anderen althans alleen een geldbedrag van ongeveer EUR 29.90000 en/of Rolex horloges heeft verworven voorhanden heeft gehad heeft overgedragen heeft/ omgezet en/of gebruik heeft gemaakt terwijl hij verdachte en/of zijn mededader(s) wist(en) althans redelijkerwijs had(den) moeten vermoeden dat dat/die voorwerp(en) - onmiddellijk of middellijk - afkomstig was/waren uit enig (eigen) misdrijf;



( art 420bis lid 1 ahf/ond b Wetboek van Strafrecht )



 Voor zover niet anders vermeld wordt in de hierna volgende voetnoten telkens verwezen naar bewijsmiddelen die zich in het aan deze zaak ten grondslag liggende dossier met nummer 2021100742A van 30 juni 202 genummerd van pag. 1 tot en met 137 van 11 juli 2022 genummerd van pag. 138 tot en met 166 en van 4 oktober 2022 genummerd pag. 167 tot en met 234 bevinden volgens de in dat dossier toegepaste nummering. Tenzij anders vermeld gaat het daarbij om processen-verbaal in de wettelijke vorm opgemaakt door daartoe bevoegde opsporingsambtenaren.


 Proces-verbaal van bevindingen p. 52.


 Proces-verbaal van bevindingen p. 53


 Proces-verbaal van bevindingen p. 59


 Proces-verbaal van bevindingen p. 143 en 144


 Proces-verbaal van bevindingen p. 154


 Proces-verbaal van bevindingen p. 155


 Proces-verbaal van bevindingen p. 161


 Proces-verbaal van bevindingen p. 158


 Proces-verbaal van bevindingen p. 158


 Proces-verbaal van bevindingen p. 158


 Proces-verbaal van bevindingen p. 159


 Proces-verbaal van bevindingen p. 160


 Proces-verbaal van bevindingen p. 59


 Proces-verbaal van bevindingen p. 66


 Proces-verbaal van bevindingen p. 67


 Proces-verbaal van bevindingen p. 68


 Proces-verbaal van bevindingen p. 60


 Proces-verbaal van bevindingen p. 62


 Proces-verbaal van bevindingen p. 63


 Proces-verbaal van bevindingen p. 64


 Proces-verbaal van bevindingen p. 200


 Proces-verbaal van bevindingen p. 64


 Proces-verbaal van bevindingen p. 201


 Proces-verbaal van bevindingen p. 65


 Proces-verbaal van bevindingen p. 66

