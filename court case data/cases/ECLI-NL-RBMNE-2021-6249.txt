

RECHTBANK MIDDEN-NEDERLAND


Strafrecht
Zittingsplaats Lelystad



Parketnummer: 16/193524-21 (P)




Vonnis van de meervoudige kamer van 15 december 2021




in de strafzaak tegen





          [verdachte] 

geboren op [1984] te distrikt [geboorteplaats] (Suriname) 
wonende te [adres]  [woonplaats] 
thans gedetineerd in de [verblijfplaats] ;
hierna: verdachte.




1ONDERZOEK TER TERECHTZITTING


Dit vonnis is op tegenspraak gewezen naar aanleiding van het onderzoek op de  terechtzittingen van 3 november 2021 en 1 december 2021.



De rechtbank heeft kennisgenomen van de vordering en standpunten van officier van justitie mr. S. Mirshahi en van hetgeen verdachte en zijn raadsman mr. T. den Haan advocaat te Amsterdam naar voren hebben gebracht.




2TENLASTELEGGING


De tenlastelegging is op de zitting gewijzigd. De gewijzigde tenlastelegging is als bijlage aan dit vonnis gehecht.



De verdenking komt er kort en feitelijk weergegeven op neer dat verdachte:




feit 1


op 20 juli 2021 te Almere 



- 299 en/of 34 en/of 22 en/of 4 pillen MDMA (XTC);


- 26 kleine zakjes en/of 1 groot zakje heroïne; 


- 20 kleine zakjes en/of 1 groot zakje en/of 4 bolletjes en/of 14 zakjes en/of 1 zakje cocaïne

in zijn bezit heeft gehad;



feit 2


in de periode van 9 juli 2021 tot en met 20 juli 2021 te Almere cocaïne en/of heroïne en/of MDMA heeft verkocht en/of afgeleverd en/of verstrekt en/of vervoerd;





feit 3


primair


op 19 juli 2021 te Almere een buitenboordmotor (met nummer [serienummer] ) heeft gestolen;





subsidiair


hij op of omstreeks 20 juli 2021 te Almere een buitenboordmotor (met nummer [serienummer] ) heeft geheeld;





feit 4


op 20 juli 2021 te Almere twee buitenboordmotoren (met nummer [serienummer] en/of zonder zichtbaar nummer) en/of een fiets heeft geheeld;





feit 5


op 20 juli 2021 te Almere 3862 en/of 03 gram en/of 02 gram hennep/hasjiesj in zijn bezit heeft gehad.





3VOORVRAGEN


De dagvaarding is geldig de rechtbank is bevoegd tot kennisneming van het ten laste gelegde de officier van justitie is ontvankelijk in de vervolging van verdachte en er zijn geen redenen voor schorsing van de vervolging.




4WAARDERING VAN HET BEWIJS


4.1


Het standpunt van de officier van justitie

De officier van justitie acht het onder 1 2 en 5 ten laste gelegde wettig en overtuigend te bewijzen. Ten aanzien van de onder 3 primair ten laste gelegde diefstal heeft de officier van justitie vrijspraak bepleit. De onder 3 subsidiair en 4 ten laste gelegde schuldheling acht de officier van justitie wettig en overtuigend te bewijzen.




4.2


Het standpunt van de verdediging

De raadsman heeft ten aanzien van het onder 1 en 5 ten laste gelegde geen verweer gevoerd met betrekking tot de verdovende middelen die in de woning van verdachte zijn aangetroffen. Ten aanzien van het onder 1 en 5 ten laste gelegde met betrekking tot de verdovende middelen die in een sok in het portiervak van een dienstvoertuig zijn aangetroffen heeft de raadsman vrijspraak bepleit. Verdachte ontkent dat de aangetroffen sok met inhoud van hem is. Het is onwaarschijnlijk dat verdachte die met zijn handen op zijn rug geboeid was een sok uit zijn onderbroek heeft kunnen halen en die sok in het portiervak van een dienstvoertuig heeft kunnen leggen. Daarnaast is verdachte steeds in het zicht van de verbalisanten geweest. Bovendien valt het gelet op het diepe en donkere portiervak niet uit te sluiten dat de verbalisanten de sok tijdens de controle van het dienstvoertuig - voorafgaand aan het vervoer van verdachte - niet opgemerkt hebben. 
De raadsman heeft ook vrijspraak bepleit van het onder 2 ten laste gelegde. Zoals ten aanzien van het onder 1 en 5 ten laste gelegde is aangevoerd kunnen de aangetroffen verdovende middelen in de sok niet als bewijs voor het onder 5 ten laste gelegde worden gebruikt. De verdenking is daarnaast alleen gebaseerd op de observaties. In het dossier ontbreekt verder steunbewijs bijvoorbeeld in de vorm van verklaringen door getuigen.  
Ten aanzien van het onder 3 (zowel primair als subsidiair) en 4 ten laste gelegde heeft de raadsman eveneens vrijspraak bepleit. Uit het dossier blijkt niet dat verdachte betrokken is geweest bij de diefstal van de buitenboordmotor met nummer [serienummer] . Met betrekking tot opzetheling bevat het dossier onvoldoende bewijs. Ten aanzien van schuldheling heeft te gelden dat de verklaring van verdachte - dat een persoon aan hem heeft gevraagd of hij een buitenboordmotor bij verdachte mocht neerzetten - aannemelijk is. Pas toen verdachte die avond thuis kwam zag hij dat die persoon meerdere buitenboordmotoren en een fiets in zijn woning had neergezet. Verdachte wist niet waar die goederen vandaan kwamen. Daarnaast ontbreekt er één aangifte ten aanzien van een buitenboordmotor zonder zichtbaar nummer (onder 4 ten laste gelegd). 




4.3

Het oordeel van de rechtbank




Vrijspraak feit 3 primair

De rechtbank stelt vast dat zich in het dossier geen bewijs bevindt op grond waarvan betrokkenheid van verdachte bij de diefstal van de - in de woning van verdachte aangetroffen - buitenboordmotor (met nummer [serienummer] ) blijkt. Verdachte zal daarom van dit (primair) ten laste gelegde feit worden vrijgesproken.




Bewijsmiddelen ten aanzien van de feiten 1 2 en 5





Verbalisanten [verbalisant 1]  [verbalisant 2] en [verbalisant 3] hebben in een proces-verbaal van bevindingen van 14 juli 2021 onder meer het volgende gerelateerd zakelijk weergegeven:  

Op 9 juli 2021 waren wij belast met onderzoek naar aanleiding van een anonieme melding aangaande handel in verdovende middelen in de Metropolestraat te Almere.





Wij zagen een man op de Metropolestraat. Deze man voldeed aan het volgende signalement; negroïde man ongeveer 1.7 tot 1.8 meter lang lichte spijkerjas korte spijkerbroek zwarte pet. Deze persoon zal verder als NN1 benoemd worden.





Wij zagen dat de man constant om zich heen aan het kijken was. Wij zagen dat hij  zwaaide naar iemand die zich op het Stationsplein bevond. 





Wij zagen dat NN1 constant om zich heen bleef kijken en dat NN1 iets over gaf aan  NN2. Wij zagen dat dit wit en compact van vorm was gelijkend op een wikkel.





In het proces-verbaal van bevindingen van 21 juli 2021 heeft verbalisant [verbalisant 1]  zakelijk weergegeven het volgende gerelateerd: 




Op 20 juli 2021 omstreeks 17:34 uur zag ik verdachte staan op de Regisseurstraat te Almere. Ik zag dat verdachte contact maakte met een licht getint persoon die gekleed was in een rode jas en een donker kleurig broek. Ik zag dat deze persoon verdachte iets overhandigde. Ik herkende dit als een bankbiljet dat blauw van kleur was.





Ik zag dat verdachte een zwart sokje in zijn handen had. Ik zag dat verdachte de persoon met de rode jas wat overhandigde. Ik zag dat verdachte het zwarte sokje wegmoffelde in zijn broek. 


Gezien de locatie en het tijdstip waarin ik verdachte onder andere op 14 juli 2021 eerder dergelijke overdrachten heb zien plegen met verschillende personen en gezien de korte duur van deze overdrachten en het feit dat ik vaker geld heb zien overgaan naar verdachte vanuit de handen van andere personen verdenk ik verdachte in de handel van verdovende middelen.





Verbalisant [verbalisant 4] heeft in een proces-verbaal van bevindingen van 20 juli 2021 onder meer het volgende gerelateerd zakelijk weergegeven: 




Op 20 juli 2021 om 19.15 uur zag ik verdachte staan op de Regisseurstraat te  Almere. Ik zag dat verdachte contact maakte met een blank persoon die in het zwart gekleed was. Ik zag dat verdachte vermoedelijk een zwarte sok in zijn hand had. Hierna zag ik dat verdachte de vermoedelijke sok in zijn broek stopte ter hoogte van zijn kruis.





In het proces-verbaal van bevindingen van 20 juli 2021 hebben verbalisanten [verbalisant 5]  [verbalisant 6] en [verbalisant 7] onder meer het volgende gerelateerd zakelijk weergegeven: 




Op 20 juli 2021 omstreeks 19.15 uur waren wij belast met een gerichte actie op een drugsdealer in Almere. Wij hoorden over de portofoon dat de blanke man weer richting verdachte liep en dat er een overgifte zichtbaar was. 





Ik [verbalisant 6]  riep naar verdachte dat hij was aangehouden. Vervolgens kwam er een als zodanig herkenbaar politievoertuig aanrijden. Ik [verbalisant 5]  opende het rechter achterportier en controleerde hierna de achterbank bodemplaat en portier om zeker te stellen dat het voertuig schoon en leeg was. Ik constateerde dat dit zo was. 





In het proces-verbaal van bevindingen van 20 juli 2021 hebben verbalisanten [verbalisant 8] en [verbalisant 9] onder meer het volgende gerelateerd zakelijk weergegeven: 


Voor aanvang van onze dienst bekeken wij ons dienstvoertuig. Wij bekeken of er geen goederen in ons voertuig lagen dat door een verdachte dan wel betrokkene buiten een politieambtenaar om in het voertuig was weggestopt of achtergelaten. Wij zagen geen bijzonderheden. 


Op 20 juli 2021 hoorde ik [verbalisant 8]  van collega's dat zij op camerabeelden hadden gezien dat de verdachte een sok bij zijn geslachtsdeel had weggestopt. Ik bekeek hierop ons dienstvoertuig en trof de betreffende sok aan in het portiervak van de rechter achterdeur van ons dienstvoertuig.





In het proces-verbaal van bevindingen van 21 juli 2021 heeft verbalisant [verbalisant 10]  zakelijk weergegeven het volgende gerelateerd: 




Naar aanleiding van de aanhouding van verdachte werd er een onderzoek verricht naar de aangetroffen sok welke de verdachte bij zich droeg. Uit onderzoek is gebleken dat er diverse goederen in de sok zaten. Dit betrof onder andere:


- 26 kleine zakjes met bruin bolletjes vermoedelijk heroïne


- 20 kleine zakjes met wit bolletjes vermoedelijk cocaïne


- 1 groot zakje met bruin bolletjes vermoedelijk heroïne


- 1 groot zakje met wit bolletjes vermoedelijk cocaïne


- 2 kleine zakjes hash 


- 11 zakjes met in elk zakje twee roze pillen


- 2 zakjes met in elke zakje 2 rode pillen


- 1 wit bolletje in een blauw zakje vermoedelijk cocaïne 


- 4 witte bolletjes in plastic zakjes vermoedelijk cocaïne


- kleine sealbag met 14 witte kleine zakjes witte bolletjes 



Verbalisant [verbalisant 1] heeft in een proces-verbaal van doorzoeking (met fotobijlage) van 21 juli 2021 onder meer het volgende gerelateerd zakelijk weergegeven: 




De kamer van de verdachte bevond zich op de begane grond. In deze kamer werden de volgende goederen aangetroffen en inbeslaggenomen:





 	- 1 blok met de uiterlijke kenmerken van hasj;


- 333 roze pillen aangetroffen in een ladekast. Deze pillen zaten verdeeld over twee  zakken en verstopt in sokken die in deze la lagen.





Verdachte heeft ter terechtzitting van 1 december 2021 zakelijk weergegeven het volgende verklaard:

Het klopt dat ik de persoon op de foto’s op pagina 1010 (genaamd NN1) en pagina’s 1050 tot met 1053 van het dossier ben. 


De in mijn kamer aangetroffen 333 pillen en het blok hasj waren van mij en waren bedoeld voor eigen gebruik. 




Uit het proces-verbaal van bevindingen van 26 juli 2021 van verbalisanten [verbalisant 11] en [verbalisant 12] en de rapporten van het Nederlands Forensisch Instituut (NFI) van 26 juli 2021 opgemaakt door A.G.A. Sprong blijkt het volgende:




Goednummer: -2852554 


SIN: AAPD6738NL

Bijzonderheden: 11 zakjes met 2 roze pillen erin

Gewicht netto: 807 gram

Monster C

SIN: AAPD2822NL

Relatie met SIN: AAPD6738NL

AAPD2822NL: bevat MDMA 






Goednummer: -2852551 


SIN: AAPD6737NL

Bijzonderheden: 2x2 rode xtc pillen

Gewicht netto: 136 gram

Monster D 

SIN: AAPD2821NL

Relatie met SIN: AAPD6737NL

AAPD2821NL: bevat MDMA 




Goednummer: - 2852560 


SIN: AAPD2999NL

Bijzonderheden: 1 groot zakje 

Gewicht netto: 254 gram 

Monster A

SIN: AAPD2824NL

Relatie met SIN: AAPD2999NL

AAPD2824NL: bevat heroïne 






Goednummer: -2852559 


SIN: AAPD6739NL

Bijzonderheden: 26 kleine zakjes met bruin goed

Gewicht netto: 523 gram

Monster B

SIN: AAPD2823NL

Relatie met SIN: AAPD6739NL

AAPD2823NL: bevat heroïne 






Goednummer: -2852549

SIN: AAPD6735NL

Bijzonderheden: 2 kleine zakjes 

Gewicht netto: 040 gram

Monster F

SIN: AAPD2820NL

Relatie met SIN: AAPD6735NL

AAPD2820NL: bevat heroïne 




Goednummer: -2852550


SIN: AAPD6736NL

Bijzonderheden: Wit poeder in een blauw plastic zakje

Gewicht netto: 148 gram

Monster E

SIN: AAPD2819NL

Relatie met SIN: AAPD6736NL

AAPD2819NL: bevat cocaïne






Goednummer: -2852545 


SIN: AAPD6731NL

Bijzonderheden: 20 x kleine zakjes met wit poeder

Gewicht netto: 415 gram

Monster G

SIN: AAPD2815NL

Relatie met SIN: AAPD6731NL

AAPD2815NL: bevat cocaïne






Goednummer: -2852544


SIN: AAPD6732NL

Bijzonderheden: 1 groot zakje wit poeder

Gewicht netto: 330 gram

Monster H

SIN: AAPD2817NL

Relatie met SIN: AAPD6732NL

AAPD2817NL: bevat cocaïne 






Goednummer: -2852542 

SIN: AAPD6733NL

Bijzonderheden: 4x wit grotere bol

Gewicht netto: 319 gram

Monster I

SIN: AAPD2816NL

Relatie met SIN: AAPD6733NL

AAPD2816NL: bevat cocaïne






Goednummer: -2852539


SIN: AAPD6734NL

Bijzonderheden: 14 x wit in kleine zakjes 

Gewicht netto: 593 gram

Monster 

SIN: AAPD2818NL

Relatie met SIN: AAPD6734NL

AAPD2818NL: bevat cocaïne. 





Verbalisant [verbalisant 13] heeft in een proces-verbaal van bevindingen van 21 juli 2021 onder meer het volgende gerelateerd zakelijk weergegeven: 




Ik heb de hennep en hasjiesj zonder gripzakje gewogen op een geijkte weegschaal.  Het scherm van de weegschaal gaf een gewicht van aan voor de hasjiesj van 




0.3


gram en voor de henneptopen van 0.2 gram. 


De door mij gemaakte monsters werden door mij getest waarbij door mij gebruik  werd gemaakt van een cannabis test.


Ik zag dat de testen een duidelijke positieve kleurreactie gaven indicatief voor THC zijnde de werkzame stof in hennep en hasjiesj. 





Verbalisant [verbalisant 5] heeft in een proces-verbaal van bevindingen van 20 juli 2021 onder meer het volgende gerelateerd zakelijk weergegeven: 




Ik testte het blok hasj vervolgens met een MMC cannabis test.


2023. Ik zag dat er een positieve kleurreactie ontstond indicatief voor de 


aanwezigheid van THC. 


Ik woog het blok vervolgens op een geijkte weegschaal. Ik zag dat het netto gewicht van het blok hasj 3862 gram betrof .





Uit het proces-verbaal van bevindingen van 26 juli 2021 van verbalisanten [verbalisant 12] en [verbalisant 11] en de rapporten van het Nederlands Forensisch Instituut (NFI) van 26 juli 2021 opgemaakt door A.G.A. Sprong blijkt het volgende:




Goednummer: -2852580 


SIN: AAPD6741NL

Aantal: 299 stuks 


Gewicht netto: 1208 gram


Monster A

SIN: AAPD2826NL

Relatie met SIN: AAPD6741NL


AAPD2826NL: bevat MDMA 




Goednummer: -2852586 


SIN: AAPD6740NL

Aantal: 34 stuks


Gewicht netto: 1371 gram


Monster B

SIN: AAPD2825NL

Relatie met SIN: AAPD6740NL

AAPD2825NL: bevat MDMA 





De hiervoor weergegeven bewijsmiddelen worden steeds gebruikt tot het bewijs van het feit of de feiten waarop zij blijkens hun inhoud uitdrukkelijk betrekking hebben. Sommige onderdelen van de bewijsmiddelen hebben niet betrekking op alle feiten maar op één of meerdere feiten. 




Bewijsoverweging ten aanzien van de feiten 1 2 en 5




De rechtbank is van oordeel dat op basis van voornoemde bewijsmiddelen kan worden vastgesteld dat verdachte op 20 juli 2021 diverse hoeveelheden MDMA heroïne cocaïne en hasjiesj/hennep in zijn bezit heeft gehad (zoals onder 1 en 5 ten laste gelegd) en daarnaast in de periode van 9 juli 2021 tot en met 20 juli 202 in cocaïne heroïne en MDMA heeft gehandeld (zoals onder 2 ten laste gelegd).





Het verweer van de raadsman dat niet vaststaat dat de (in het portiervak van het dienstvoertuig) aangetroffen sok met verdovende middelen van verdachte afkomstig is verwerpt de rechtbank. Gelet op het feit dat 1) het dienstvoertuig voor aanvang van de dienst op 20 juli 2021 is gecontroleerd en er toen geen bijzonderheden zijn geconstateerd; 2) verdachte op die dag de eerste persoon was die in dat betreffende dienstvoertuig vervoerd werd; 3) het dienstvoertuig op het moment van aanhouding van verdachte nogmaals is gecontroleerd en ook toen is geconstateerd dat het portiervak leeg was en 4) de sok met verdovende middelen ná het vervoer van verdachte in het portiervak van het dienstvoertuig is aangetroffen kan de conclusie niet anders luiden dan dat de sok van verdachte afkomstig is. De rechtbank wordt gesterkt in die overtuiging doordat tijdens de observaties op 20 juli 2021 (om 17:34 en 19:15 uur enige tientallen seconden voor zijn aanhouding) is gezien dat verdachte een zwarte sok in zijn handen had en in zijn broek wegstopte. 




Bewijsmiddelen aanzien van de feiten 3 en 4




In het proces-verbaal van doorzoeking van 21 juli 2021 heeft verbalisant [verbalisant 1]  zakelijk weergegeven het volgende gerelateerd: 




Op 20 juli 2021 was ik bij een doorzoeking van de woning aan de [adres] te  [woonplaats] .





 	In de woning lagen in de rechterhelft van de kamer van de verdachte [verdachte]  drie 


buitenboord motoren waarvan na kort onderzoek in ieder geval twee gestolen  bleken te zijn. In de woning aan de linkerkant van de kamer van de verdachte [verdachte]  stond een elektrische fiets die na onderzoek gestolen bleek te zijn.





Goederen:


- buitenboordmotor serienummer [serienummer] ; 


- buitenboordmotor serienummer [serienummer] ; 


- fiets framenummer [registratienummer] .






          [aangever 1] heeft op 12 augustus 2021 bij de politie aangifte gedaan en heeft zoals blijkt uit het daarvan opgemaakte proces-verbaal van aangifte met bijlage zakelijk weergegeven het volgende verklaard: 




Buitenboord motor gestolen. Motor was bevestigd aan boot in Almere. Gebeurd in de nacht van 16 juli 2021 op 17 juli 2021.


Serienummer: [serienummer] . 






          [aangever 2] heeft op 13 mei 2020 bij de politie aangifte gedaan en heeft zoals blijkt uit het daarvan opgemaakte proces-verbaal van aangifte met bijlage zakelijk weergegeven het volgende verklaard: 

Op 10 mei 2020 was mijn buitenboordmotor nog intact en onbeschadigd. Ik had deze afgesloten middels het kabelslot dat hiervoor bestemd is. Op 13 mei 2020 werd ik gebeld door [A] . Hij vertelde mij dat mijn buitenboordmotor weggenomen was. Ik ben naar mijn boot gegaan en zag dat mijn buitenboordmotor weggenomen was. Ik zag dat het kabelslot doorgeknipt was. Serienummer: [serienummer] . 






          [aangever 3] heeft op 7 juli 2021 bij de politie aangifte gedaan en heeft zoals blijkt uit het daarvan opgemaakte proces-verbaal van aangifte met bijlage zakelijk weergegeven het volgende verklaard:

Elektrische fiets gestolen op zondag 4 juli 2021. Fiets stond in Zaandam met 2 sloten. Registratienummer: [registratienummer] . 





Verdachte heeft ter terechtzitting van 1 december 2021 zakelijk weergegeven het volgende verklaard:

Een paar dagen voor mijn aanhouding op 20 juli 2021 ben ik door een persoon op straat aangesproken met de vraag of hij één buitenboordmotor bij mij neer kon zetten voor een periode van één of twee weken. Ik kende deze persoon niet heel goed en weet niet of hij op dat moment werk had of op een andere manier een inkomen had. Ik heb de sleutel van mijn woning aan die persoon gegeven. Hij is toen naar mijn woning gegaan en heeft daar de goederen neergezet. Pas toen ik in de avond in mijn woning kwam zag ik dat er niet één maar drie buitenboordmotoren en één fiets in mijn woning stonden.




De hiervoor weergegeven bewijsmiddelen worden steeds gebruikt tot het bewijs van het feit of de feiten waarop zij blijkens hun inhoud uitdrukkelijk betrekking hebben. Sommige onderdelen van de bewijsmiddelen hebben niet betrekking op alle feiten maar op één of meerdere feiten. 




Bewijsoverweging ten aanzien van de feiten 3 en 4


De rechtbank overweegt dat vaststaat dat er op 20 juli 2021 drie buitenboordmotoren en één fiets in de woning van verdachte zijn aangetroffen. Ten aanzien van twee buitenboordmotoren (met nummers [serienummer] en [registratienummer] ) en de fiets (met nummer [registratienummer] ) staat op grond van voornoemde bewijsmiddelen vast dat deze van diefstal afkomstig zijn. 



Gezien de bewijsmiddelen en het verhandelde ter terechtzitting is de rechtbank van oordeel dat de verdachte ten tijde van het voorhanden krijgen van de twee buitenboordmotoren (met nummers [serienummer] en [registratienummer] ) en de fiets redelijkerwijs had moeten vermoeden dat de goederen van diefstal afkomstig waren. Daartoe heeft de rechtbank de volgende feiten en omstandigheden met de verklaring van verdachte daarbij als uitganspunt in overweging genomen. 
Verdachte trof in zijn woning drie buitenboordmotoren en één fiets aan. De rechtbank merkt dit moment aan als het moment van verkrijging van de goederen. Het aantreffen van deze goederen was niet volgens afspraak omdat de persoon die verdachte op straat was tegengekomen zou hebben gezegd dat het ging om één buitenboordmotor. Het aantreffen van drie buitenboordmotoren en een elektrische fiets had mede gelet op het feit dat hij de persoon niet goed kende en verdachte niet wist of en zo ja wat voor inkomsten deze persoon had op dat moment vraagtekens bij verdachte moeten oproepen. Desondanks heeft verdachte geen contact met die persoon opgenomen om navraag te doen of anderszins nader onderzoek gedaan maar heeft hij de goederen in zijn woning laten staan. 



Gelet op het voorgaande acht de rechtbank wettig en overtuigend bewezen dat verdachte zich (ten aanzien van twee buitenboordmotoren met nummers [serienummer] en [registratienummer] en een fiets met nummer [registratienummer] ) (in ieder geval) schuldig heeft gemaakt aan schuldheling. 




Partiële vrijspraak

Ten aanzien van de buitenboordmotor met een onbekend serienummer heeft de rechtbank op grond van de zich in het dossier bevindende stukken niet kunnen vaststellen dat die van een misdrijf afkomstig is zodat de rechtbank verdachte op dit punt partieel zal vrijspreken.





5BEWEZENVERKLARING


De rechtbank acht wettig en overtuigend bewezen dat verdachte:




feit 1


op 20 juli 2021 te Almere opzettelijk aanwezig heeft gehad: 



- 299 en 34 en 22 en 4 pillen MDMA (XTC) (in totaal) een hoeveelheid van 14394 gram en;


- 26 kleine zakjes en 1 groot zakje heroïne en zakjes heroïne (in totaal) een hoeveelheid van 817 gram en;


- 20 kleine zakjes en 1 groot zakje en 4 bolletjes en 14 zakjes en 1 zakje (in totaal) een hoeveelheid van 1805 gram cocaïne 




zijnde cocaïne en heroïne en MDMA (XTC) (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;





feit 2


in de periode van 9 juli 2021 tot en met 20 juli 2021 te Almere (telkens) opzettelijk heeft verkocht afgeleverd verstrekt en vervoerd een hoeveelheid cocaïne en/of heroïne en/of MDMA zijnde cocaïne en/of heroïne en/of MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;





feit 3 subsidiair 


op 20 juli 2021 te Almere een buitenboordmotor (met nummer [serienummer] ) voorhanden heeft gehad terwijl hij ten tijde van het voorhanden krijgen van dit goed redelijkerwijs had moeten vermoeden dat het een door misdrijf verkregen goed betrof;





feit 4


op 20 juli 2021 te Almere één buitenboordmotor (met nummer [serienummer] ) en een fiets (met nummer [registratienummer] ) voorhanden heeft gehad terwijl hij ten tijde het voorhanden krijgen van dit goed redelijkerwijs had moeten vermoeden dat het een door misdrijf verkregen goed betrof;





feit 5


op 20 juli 2021 te Almere opzettelijk aanwezig heeft gehad 3862 en 03 gram van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties waren toegevoegd en 02 gram zijnde hasjiesj en/of hennep (telkens) een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet.




Voor zover in het bewezen verklaarde deel van de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet in de verdediging geschaad.



Hetgeen onder 1 2 3 subsidiair 4 en 5 meer of anders is ten laste gelegd is niet bewezen. Verdachte wordt hiervan vrijgesproken.




6STRAFBAARHEID VAN DE FEITEN


Er is geen omstandigheid aannemelijk geworden die de strafbaarheid van het bewezen verklaarde uitsluit zodat dit strafbaar is.



Het bewezen verklaarde levert volgens de wet de volgende strafbare feiten op: 




feit 1 


opzettelijk handelen in strijd met het in artikel 2 onder C van de Opiumwet gegeven verbod; 





feit 2


opzettelijk handelen in strijd met een in artikel 2 onder B van de Opiumwet gegeven verbod meermalen gepleegd; 





feit 3 subsidiair en feit 4


telkens schuldheling;  





feit 5


opzettelijk handelen in strijd met het in artikel 3 onder C van de Opiumwet gegeven verbod. 





7STRAFBAARHEID VAN VERDACHTE


Er is geen omstandigheid gebleken of aannemelijk geworden die de strafbaarheid van verdachte uitsluit. Verdachte is dan ook strafbaar.




8OPLEGGING VAN STRAF 


8.1


De vordering van de officier van justitie

De officier van justitie heeft gevorderd verdachte ter zake van het door de officier van justitie bewezen geachte te veroordelen tot een gevangenisstraf van zes maanden met aftrek van het voorarrest waarvan een gedeelte van één maand voorwaardelijk met een proeftijd van twee jaren met bijzondere voorwaarden zoals deze zijn opgenomen in het reclasseringsadvies van 26 november 2021.





8.2


Het standpunt van de verdediging

De raadsman heeft aangevoerd dat verdachte bereid is om zijn medewerking te verlenen aan reclasseringstoezicht en bijzondere voorwaarden. 




8.3


Het oordeel van de rechtbank

Bij het bepalen van de straf heeft de rechtbank rekening gehouden met de ernst van het bewezen verklaarde de omstandigheden waaronder dit is begaan en de persoon van verdachte zoals ter terechtzitting is gebleken.




De aard en de ernst van de feiten 

Verdachte heeft zich schuldig gemaakt aan het dealen en voorhanden hebben van
diverse soorten drugs te weten cocaïne heroïne xtc en hasjiesj. Het is een feit van algemene bekendheid dat zowel softdrugs als harddrugs een bedreiging vormen voor de volksgezondheid en het gebruik ervan bezwarend is voor de samenleving. De handel in drugs gaat veelal gepaard met verschillende vormen van criminaliteit en illegale geldstromen; het vormt een schakel in de keten van criminele ondermijnende activiteiten die de samenleving ernstig ontwrichten. Het gebruik van drugs brengt veelal overlast met zich mee. Verdachte heeft dit met het aanwezig hebben en handelen in verdovende middelen mede in stand gehouden en daarbij kennelijk alleen oog gehad voor zijn eigen financiële gewin. Verdachte heeft geen oog gehad voor de schadelijke gevolgen van zijn handelen voor de samenleving. De rechtbank rekent dit verdachte aan. Verdachte heeft voorts twee buitenboordmotoren en een fiets in zijn bezit gehad terwijl hij had moeten vermoeden dat deze van diefstal afkomstig waren. Heling bevordert diefstal van goederen en zorgt bovendien voor een illegaal handelscircuit van goederen waardoor de reguliere eerlijke handel wordt verstoord en maatschappelijke schade wordt toegebracht. De verdachte heeft zich niets aangetrokken van de belangen van de benadeelden. 




De persoon van verdachte

De rechtbank heeft kennis genomen van een op naam van verdachte gesteld Uittreksel uit het Justitieel Documentatieregister van 17 november 2021 waaruit blijkt dat verdachte eerder is veroordeeld voor soortgelijke feiten.



De rechtbank heeft tevens kennis genomen van de inhoud van het reclasseringsadvies van 26 november 2021. Hieruit volgt dat er op meerdere leefgebieden sprake is van instabiliteit. Verdachte is analfabeet en zwakbegaafd heeft geen structurele dagbesteding heeft meerdere schulden en is bekend met middelengebruik. Het recidiverisico wordt ingeschat als hoog. 
Verdachte heeft meerdere malen onder toezicht gestaan bij de reclassering maar dit heeft- ondanks een positieve afronding van deze toezichten - niet kunnen voorkomen dat verdachte meerdere malen is gerecidiveerd. Desalniettemin is de reclassering bereid tot een nieuw toezicht omdat verdachte onvoldoende bij machte lijkt te zijn om zelfstandig tot oplossingen te komen voor zijn problemen. Binnen een toezichtkader kan gewerkt worden aan het beperken van de risicofactoren (middelencontrole dagbesteding financiën). Bij een veroordeling adviseert de reclassering een (deels) voorwaardelijke straf met als bijzondere voorwaarden: 1) een meldplicht bij de reclassering; 2) gedragsinterventie middelengebruik; 3) ambulante behandeling; 4) meewerken aan schuldhulpverlening; 5) meewerken aan middelencontrole en 6) dagbesteding.





De straf

Gelet op de aard en ernst van de feiten zoals hiervoor uiteengezet is de rechtbank van oordeel dat een gevangenisstraf de enige passende reactie is. Bij de bepaling van de duur van de gevangenisstraf heeft de rechtbank acht geslagen op de vastgestelde landelijke oriëntatiepunten straftoemeting van het Landelijk Overleg Vakinhoud Strafrecht (LOVS)
en op de straffen die in soortgelijke zaken worden opgelegd.



Alles overwegende zal de rechtbank aan verdachte een gevangenisstraf opleggen voor de duur van zes maanden met aftrek van de tijd die verdachte in voorarrest heeft doorgebracht waarvan een gedeelte van één maand voorwaardelijk met een proeftijd van twee jaren. De rechtbank zal aan het voorwaardelijk deel van de gevangenisstraf de bijzondere voorwaarden verbinden die in het reclasseringsadvies van 26 november 2021 zijn benoemd.




Voorlopige hechtenis 

De rechtbank heft op het bevel tot voorlopige hechtenis met ingang van het tijdstip waarop
de duur van de voorlopige hechtenis gelijk wordt aan het onvoorwaardelijk gedeelte van de
opgelegde vrijheidsstraf.





9BESLAG


9.1


Het standpunt van de officier van justitie

De officier van justitie heeft gevorderd de in beslag genomen drugs en het mes te onttrekken aan het verkeer het geldbedrag van € 1.28870 verbeurd te verklaren de buitenboordmotoren terug te geven aan de rechtmatige eigenaren en de kleding en de telefoons terug te geven aan verdachte.




9.2


Het standpunt van de verdediging

De raadsman heeft zich aangesloten bij de vordering van de officier van justitie maar heeft met betrekking tot het inbeslaggenomen geldbedrag verzocht dit terug te geven aan verdachte.




9.3

Het oordeel van de rechtbank




Verbeurdverklaring

Ten aanzien van het onder verdachte inbeslaggenomen geldbedrag van 1.28870 euro (G2852533) gaat de rechtbank ervan uit dat dit is verkregen uit de baten van het onder 2 bewezen verklaarde feit. Dit geldbedrag zal dan ook verbeurd worden verklaard.




Onttrekking aan het verkeer

Ten aanzien van de onder verdachte inbeslaggenomen drugs en het mes overweegt de rechtbank dat deze voorwerpen van zodanige aard zijn dat het ongecontroleerde bezit ervan in strijd is met de wet of met het algemeen belang en de voorwerpen zijn bij gelegenheid van het onderzoek naar de door verdachte begane feiten aangetroffen. Met betrekking tot deze voorwerpen zijn de onder 1 2 en 5 bewezen verklaarde feiten begaan. Deze voorwerpen zullen dan ook worden onttrokken aan het verkeer. 




Teruggave aan verdachte 

De rechtbank zal ten aanzien van de inbeslaggenomen kleding en telefoons teruggave aan verdachte gelasten.

Teruggave aan de rechthebbenden

De rechtbank zal ten aanzien van de twee inbeslaggenomen buitenboordmotoren teruggave gelasten aan degenen die redelijkerwijs als rechthebbenden van deze voorwerpen kunnen worden aangemerkt. 





10TOEPASSELIJKE WETTELIJKE VOORSCHRIFTEN


De beslissing berust op de artikelen 14a 14b 14c 33 33a 36b 36c 36d 57 310 417bis van het Wetboek van Strafrecht en 2 3 10 11 van de Opiumwet zoals deze artikelen luidden ten tijde van het bewezen verklaarde. 




11BESLISSING


De rechtbank:




Vrijspraak


- verklaart het onder 3 primair ten laste gelegde niet bewezen en spreekt verdachte daarvan vrij; 



Bewezenverklaring


- verklaart het onder 1 2 3 subsidiair 4 en 5 ten laste gelegde bewezen zoals hiervoor in rubriek 5 is vermeld;
- verklaart het onder 1 2 3 subsidiair 4 en 5 meer of anders ten laste gelegde niet bewezen en spreekt verdachte daarvan vrij; 



Strafbaarheid


- verklaart het onder 1 2 3 subsidiair 4 en 5 bewezen verklaarde strafbaar en kwalificeert dit zoals hiervoor in rubriek 6 is vermeld; 
- verklaart verdachte strafbaar; 



Oplegging straf 


- veroordeelt verdachte tot een gevangenisstraf van zes (6) maanden; 
- bepaalt dat de tijd door verdachte vóór de tenuitvoerlegging van deze uitspraak in verzekering en voorlopige hechtenis doorgebracht bij de tenuitvoerlegging van de gevangenisstraf in mindering zal worden gebracht;
- bepaalt dat van de gevangenisstraf een gedeelte van één (1) maand niet zal worden ten uitvoer gelegd tenzij de rechter later anders gelast op grond van het feit dat verdachte de hierna te melden algemene en/of bijzondere voorwaarden niet heeft nageleefd;

- stelt daarbij een proeftijd van twee (2) jaren vast; 

- als voorwaarden gelden dat verdachte: 

* 	zich voor het einde van de proeftijd niet schuldig maakt aan een strafbaar feit;
* 	ten behoeve van het vaststellen van zijn identiteit medewerking verleent aan het nemen van één of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;
* 	medewerking verleent aan het reclasseringstoezicht bedoeld in artikel 14c zesde lid van het Wetboek van Strafrecht de medewerking aan huisbezoeken en het zich melden bij de reclassering zo vaak en zolang als de reclassering dit noodzakelijk acht daaronder begrepen; 


- stelt als bijzondere voorwaarden dat verdachte gedurende de proeftijd:

* 	zich binnen 2 (twee) werkdagen (telefonisch) zal melden bij Reclassering Nederland (op het adres Middendreef 293 te Lelystad telefoonnummer: 088-804110). Verdachte blijft zich melden op afspraken met de reclassering zo vaak en zolang de reclassering dat nodig vindt;
* 	zal - indien geïndiceerd zulks ter beoordeling van de reclassering – actief deelnemen aan een gedragsinterventie Leefstijltraining of een andere gedragsinterventie die gericht is op verslaving en middelengebruik. De reclassering bepaalt welke training het precies wordt. Verdachte houdt zich aan de afspraken en aanwijzingen van de trainer/begeleider;
* 	zal meewerken aan het verkrijgen van verdiepingsdiagnostiek en indien geïndiceerd zich laat behandelen door De Waag Nederland of een soortgelijke zorgverlener te bepalen door de reclassering. De behandeling duurt zolang de reclassering dat nodig vindt. Verdachte houdt zich aan de huisregels en de aanwijzingen die de zorgverlener geeft voor de behandeling;
*	zal meewerken aan het aflossen van zijn schulden en het treffen van afbetalingsregelingen ook als dit inhoudt meewerken aan schuldhulpverlening in het kader van de Wet Schuldsanering Natuurlijke Personen. Verdachte geeft de reclassering inzicht in zijn financiën en schulden;
*	zal meewerken aan controle van het gebruik van drugs om het middelengebruik te beheersen. De reclassering kan urineonderzoek en ademonderzoek (blaastest) gebruiken voor de controle. De reclassering bepaalt hoe vaak verdachte wordt gecontroleerd;
*	zich inzet voor het verkrijgen en/of behouden van een zinvolle dagbesteding voor een nader te bepalen aantal uren per week zulks ter beoordeling van de reclassering;


- waarbij de reclassering opdracht wordt gegeven als bedoeld in artikel 14c zesde lid van het Wetboek van Strafrecht toezicht te houden op de naleving van de voorwaarden en verdachte ten behoeve daarvan te begeleiden;



Beslag 


- verklaart het volgende voorwerp verbeurd:
128870 euro (G2852533);
- verklaart de volgende voorwerpen onttrokken aan het verkeer:


1 STK Mes (G2852840)


2 STK Verdovende Middelen (G2852551);


299 STK Verdovende Middelen (G2852580);


34 STK Verdovende Middelen (G2852586);


20 STK Verdovende Middelen (G2852545);


1 zak Verdovende Middelen (G2852544);


4 STK Verdovende Middelen (G2852542);


14 STK Verdovende Middelen (G2852539);


1 STK Verdovende Middelen (G2852550);


2 STK Verdovende Middelen (G2852549);


11 STK Verdovende Middelen (G2852554);


26 STK Verdovende Middelen (G2852559);


38 GR Verdovende Middelen Hashish (G2852591);


1 STK Verdovende Middelen (G28525933);


1 STK Verdovende Middelen hennep (G2852928);


1 zak Heroïne (G2852560);


- gelast de teruggave aan verdachte van de volgende voorwerpen:


1 STK Sok (G2852548);


1 STK Shirt (G2852571);


1 STK Shirt (G2852576);


1 STK Broek (G2852573);


1 STK Broek (G2852579);


1 STK Telefoontoestel (G2852575 Nokia);


1 STK Telefoontoestel (G2852570 blauw merk: Samsung);


1 STK Telefoontoestel (G2852601 grijs merk: IPhone);


1 STK Telefoontoestel (G2852558 zwart merk: Samsung);


1 STK Telefoontoestel (G2852581 Samsung);



- gelast de teruggave aan de rechthebbende van de volgende voorwerpen:


1 STK Buitenboordmotor (G2852590 merk: Honda);


1 STK Buitenboordmotor( G2852593 merk: Yamaha).





Voorlopige hechtenis 


- heft op het bevel tot voorlopige hechtenis met ingang van het tijdstip waarop de duur van de voorlopige hechtenis gelijk wordt aan het onvoorwaardelijk gedeelte van de opgelegde vrijheidsstraf.



Dit vonnis is gewezen door mr. I.L. Gerrits voorzitter mrs. H.J. Bos en J. Wiersma rechters in tegenwoordigheid van mr. C. Vos en mr. R.R.V. Joerawan griffiers en is uitgesproken op de openbare terechtzitting van 15 december 2021.



Mrs. Wiersma Vos en Joerawan zijn buiten staat dit vonnis mede te ondertekenen. 

Bijlage: de tenlastelegging




Aan verdachte wordt ten laste gelegd dat: 



1.
hij op of omstreeks 20 juli 2021 te Almere althans in het arrondissement Midden-Nederland opzettelijk aanwezig heeft gehad: 
ongeveer 299 en/of 34 en/of 22 en/of 4 pillen MDMA (XTC) althans (in totaal) een hoeveelheid van 14394 gram in elk geval een hoeveelheid van een materiaal 
bevattende MDMA (XTC) en/of
ongeveer 26 kleine zakjes en/of 1 groot zakje heroïne en/of zakjes heroïne althans (in totaal) een hoeveelheid van 817 gram in elk geval een hoeveelheid van een materiaal bevattende heroïne
ongeveer 20 kleine zakjes en/of 1 groot zakje en/of 4 bolletjes en/of 14 zakjes en/of 1 zakje althans (in totaal) een hoeveelheid van 1805 gram cocaïne in elk geval een hoeveelheid van een materiaal bevattende cocaïne
zijnde cocaïne en/of heroïne en/of MDMA (XTC) (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2.
hij in de periode van 9 juli 2021 tot en met 20 juli 2021 te Almere althans in het arrondissement Midden-Nederland (telkens) opzettelijk heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd een hoeveelheid cocaïne en/of heroïne en/of MDMA in elk geval een hoeveelheid van een materiaal bevattende cocaïne en/of heroïne en/of MDMA zijnde cocaïne en/of heroïne en/of MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



3.
hij op of omstreeks 19 juli 2021 te Almere althans in Nederland een buitenboordmotor (met nummer [serienummer] ) in elk geval enig goed dat/die geheel of ten dele aan een tot op heden onbekend gebleven persoon in elk geval aan een ander toebehoorde(n) heeft weggenomen met het oogmerk om het zich wederrechtelijk toe te eigenen; 



subsidiair althans indien het vorenstaande niet tot een veroordeling mocht of zou kunnen leiden:
hij op of omstreeks 20 juli 2021 te Almere althans in het arrondissement Midden-Nederland een buitenboordmotor (met nummer [serienummer] ) althans een goed heeft verworven voorhanden heeft gehad en/of heeft overgedragen terwijl hij ten tijde van de verwerving of het voorhanden krijgen van dit goed wist althans redelijkerwijs had moeten vermoeden dat het een door misdrijf verkregen goed betrof;



4.
hij op of omstreeks 20 juli 2021 te Almere althans in het arrondissement Midden-Nederland één of meerdere buitenboordmotoren (waarvan één met nummer [serienummer] en/of een buitenboordmotor zonder zichtbaar nummer) en/of een fiets (met nummer [registratienummer] ) althans een goed heeft verworven voorhanden heeft gehad en/of heeft overgedragen terwijl hij ten tijde van de verwerving of het voorhanden krijgen van dit goed wist althans redelijkerwijs had moeten vermoeden dat het een door misdrijf verkregen goed betrof;
5.
hij op of omstreeks 20 juli 2021 te Almere althans in Nederland opzettelijk aanwezig heeft gehad ongeveer 3862 en/of 03 gram in elk geval een hoeveelheid van meer dan 30 gram van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties waren toegevoegd en/of ongeveer 02 gram in elk geval een hoeveelheid hennep zijnde hasjiesj en/of hennep (telkens) een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet.





 Wanneer hierna wordt verwezen naar paginanummers betreft dit pagina’s van op ambtseed of ambtsbelofte opgemaakte processen-verbaal. Deze processen-verbaal zijn als bijlagen opgenomen bij het in de wettelijke vorm opgemaakte proces-verbaal van 21 juli 2021 genummerd 2021147136/2021233147 opgemaakt door politie Midden-Nederland doorgenummerd 1 tot en met 6073. Tenzij anders vermeld zijn dit processen-verbaal in de wettelijke vorm opgemaakt door daartoe bevoegde opsporingsambtenaren.


 Pagina 1004.


 Pagina 1046.


 Pagina 1048.


 Pagina’s 1053 en 1054.


 Pagina 1057.


 Pagina 1062.


 Pagina’s 5004 en 5005.


 Pagina 1093 en 1101 en kennisgeving van inbeslagneming op pagina 12.


 Pagina 1093 en 1100 en kennisgeving van inbeslagneming op pagina 10.


 Pagina 1092 en 1098.


 Pagina 1092 en 1099 en kennisgeving van inbeslagneming op pagina 14.


 Pagina 1094 en 1102 en kennisgeving van inbeslagneming op pagina 6.


 Pagina 1094 en 1107 en kennisgeving van inbeslagneming op pagina 8.


 Pagina 1095 en 1106 en kennisgeving van inbeslagneming op pagina 2.


 Pagina 1095 en 1104 en kennisgeving van inbeslagneming op pagina 2.


 Pagina 1096 en 1105 en kennisgeving van inbeslagneming op pagina 1.


 Pagina 1096 en 1103 en kennisgeving van inbeslagneming op pagina 1.


 Pagina 1079.


 Pagina 1064 en kennisgeving van inbeslagneming op pagina 29.


 Pagina’s 1086 en 1089 en kennisgeving van inbeslagneming op pagina 31.


 Pagina’s 1087 en 1088 en kennisgeving van inbeslagneming op pagina 33.


 Pagina’s 5004 tot en met 5006.


 Pagina’s 2000 tot en met 2002.


 Pagina’s 3000 tot en met 3002.


 Pagina’s 4000 tot en met 4002.

