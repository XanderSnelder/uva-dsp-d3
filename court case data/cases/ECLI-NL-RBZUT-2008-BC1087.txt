

RECHTBANK ZUTPHEN 
Sector Straf
Meervoudige kamer 



Parketnummer: 06/460007-07
Uitspraak d.d.: 2 januari 2008
tegenspraak/ dnip



VERKORT VONNIS


in de zaak tegen:


[verdachte]
geboren te [plaats 1987]
wonende te [adres].


Onderzoek van de zaak

Dit vonnis is gewezen naar aanleiding van het onderzoek op de terechtzittingen van 27 juni 2007 29 augustus 2007 en 19 december 2007.


De tenlastelegging

Aan verdachte is ten laste gelegd dat:


1.
hij op of omstreeks 15 december 2006 in de gemeente Aalten tezamen en in
vereniging althans alleen ter uitvoering van het door verdachte en zijn
mededader(s) voorgenomen misdrijf om met het oogmerk om zich en/of een ander
wederrechtelijk te bevoordelen door geweld en/of bedreiging met geweld [slachtoffer 1] en/of [slach[slachtoffer 2] en/of [slachtoffer 3] te dwingen tot de afgifte van
een hoeveelheid geld althans geld en/of goederen van zijn gading in elk
geval van enig goed geheel of ten dele toebehorende aan die [slachtoffer 1] en/of
[slachtoffer 2] en/of [slachtoffer 3] in elk geval aan een
ander of anderen dan aan verdachte en/of zijn mededader(s) welk geweld en/of
welke bedreiging met geweld hierin bestond(en) dat hij -verdachte- en/of zijn
medeverdachte(n):
- die [slachtoffer 1] en/of [slachtoffer 3] (met kracht) bij de keel en/of nek althans
lichaam heeft vastgepakt/vastgegrepen (gehouden) en/of
- die [slachtoffer 1] tegen een muur heeft/hebben vastgezet en/of tegen een muur
(heeft/hebben) geduwd (gehouden) en/of
- naar de portemonnee van [slachtoffer 3] heeft gegrepen en/of
- die [slachtoffer 2] heeft getrapt/geschopt en/of
- slaande bewegingen naar/in de richting van die [slachtoffer 3] gemaakt en/of
- vervolgens meermalen althans eenmaal aan die [slachtoffer 1] en/of [slachtoffer 3] en/of
[slachtoffer 2] de woorden heeft/hebben toegevoegd; "Nu ga je voor mij geld
halen "en/of "Nu ga je geld halen kankeraar" en/of "Ga pinnen voor mij" en/of
"En als je nu geen geld gaat halen dan maak ik je af als ik je tegen kom"
en/of "Je gaat nu voor mij pinnen anders sla ik je in elkaar" en/of "Ik wil
geld"
terwijl de uitvoering van dat voorgenomen misdrijf niet is voltooid;
artikel 317 lid 2 aanhef en onder 2 Wetboek van Strafrecht
artikel 45 lid 1 Wetboek van Strafrecht
art 317 lid 1 Wetboek van Strafrecht
art 45 lid 1 Wetboek van Strafrecht



ALTHANS dat
hij op of omstreeks 15 december 2006 te Aalten ter uitvoering van het door
verdachte voorgenomen misdrijf om tezamen en in vereniging met een ander of
anderen althans alleen met het oogmerk van wederrechtelijke toe-eigening weg
te nemen een hoeveelheid geld althans geld en/of goederen van zijn gading
geheel of ten dele toebehorende aan [slachtoffer 1] en/of [slachtoffer 2] en/of
[slachtoffer 3] in elk geval aan een ander of anderen dan aan verdachte en/of zijn
mededader(s) en daarbij die voorgenomen diefstal te doen voorafgaan en/of te
doen vergezellen en/of te doen volgen van geweld en/of bedreiging met geweld
tegen die [slachtoffer 1] en/of [slachtoffer 2] en/of [slachtoffer 3] te plegen met het
oogmerk om die diefstal voor te bereiden en/of gemakkelijk te maken en/of om
bij betrapping op heterdaad aan zichzelf en/of aan zijn mededader(s) hetzij de
vlucht mogelijk te maken hetzij het bezit van het gestolene te verzekeren
met een of meer van zijn mededader(s) althans alleen
- die [slachtoffer 1] en/of [slachtoffer 3] (met kracht) bij de keel en/of nek althans
lichaam heeft vastgepakt/vastgegrepen (gehouden) en/of
- die [slachtoffer 1] tegen een muur heeft/hebben vastgezet en/of tegen een muur
(heeft/hebben) geduwd (gehouden) en/of
- naar de portemonnee van [slachtoffer 3] heeft gegrepen en/of
- die [slachtoffer 2] heeft getrapt/geschopt en/of
- slaande bewegingen naar/in de richting van die [slachtoffer 3] gemaakt en/of
- vervolgens meermalen althans eenmaal aan die [slachtoffer 1] en/of [slachtoffer 3] en/of
[slachtoffer 2] de woorden heeft/hebben toegevoegd; "Nu ga je voor mij geld
halen "en/of "Nu ga je geld halen kankeraar" en/of "Ga pinnen voor mij" en/of
"En als je nu geen geld gaat halen dan maak ik je af als ik je tegen kom"
en/of "Je gaat nu voor mij pinnen anders sla ik je in elkaar" en/of "Ik wil
geld"
terwijl de uitvoering van dat voorgenomen misdrijf niet is voltooid;
art 310 Wetboek van Strafrecht
art 312 lid 2 ahf/sub 2 Wetboek van Strafrecht
art 45 lid 1 Wetboek van Strafrecht



2.
hij op of omstreeks 14 december 2006 te Aalten met een ander of anderen op of
aan de openbare weg Stationsstraat en/of Dijkstraat in elk geval op of aan
een openbare weg openlijk in vereniging geweld heeft gepleegd tegen [slachtoffer 4] welk geweld bestond uit die [slachtoffer 4] een duw te geven althans die
[slachtoffer 4] te laten vallen en/of struikelen en/of die [slachtoffer 4] meermalen althans
eenmaal tegen zijn benen en/of buik althans zijn lichaam te schoppen en/of
tegen die [slachtoffer 4] te schreeuwen;
art 141 lid 1 Wetboek van Strafrecht



3.
hij op of omstreeks 24 maart 2006 te Aalten [slachtoffer 5] heeft bedreigd met
enig misdrijf tegen het leven gericht althans met zware mishandeling immers
heeft verdachte opzettelijk dreigend een mes althans een scherp voorwerp uit
de zak van zijn jas heeft gepakt en vervolgens duidelijk zichtbaar voor die
[slachtoffer 5] dat mes heeft vastgehouden en/of met dat mes althans met dat voorwerp
draaiende en of stekende bewegingen in de richting van die [slachtoffer 5] heeft
gemaakt en/of (daarbij) deze dreigend de woorden toegevoegd : "Wat moet je
nou kom maar hier dan maak ik je kapot" en/of "Kom maar stomme rotboer. Kom
maar moet je klappen" althans (telkens) woorden van gelijke dreigende aard
of strekking; (parketnummer 801657-06 incident 1)
art 285 lid 1 Wetboek van Strafrecht



4.
hij op of omstreeks 16 april 2006 in de gemeente Aalten tezamen en in
vereniging met een ander of anderen althans alleen opzettelijk mishandelend
[slachtoffer 6] op/tegen het hoofd heeft gestompt en/of geslagen waardoor
voornoemde [slachtoffer 6] letsel heeft bekomen en/of pijn heeft ondervonden;
(parketnummer 801657-06 incident 2)
art 300 lid 1 Wetboek van Strafrecht
art 47 lid 1 ahf/sub 1 Wetboek van Strafrecht



5.
hij op of omstreeks 21 juni 2006 te Aalten met een ander of anderen op een
voor het publiek toegankelijke plaats of in een voor het publiek toegankelijke
ruimte te weten in cafe de Beugel openlijk in vereniging geweld heeft
gepleegd tegen [slachtoffer 7] welk geweld bestond uit het toelopen naar die
[slachtoffer 7] en/of uit het (weg)duwen en/of op/tegen de grond gooien en/of duwen
van die [slachtoffer 7] en/of uit het vastpakken van die [slachtoffer 7] en/of uit het slaan
en/of stompen en/of schoppen en/of trappen van die [slachtoffer 7]; (parketnummer
801657-06 incident 3)
art 141 lid 1 Wetboek van Strafrecht



6.
hij op of omstreeks 18 september 2006 te Aalten opzettelijk en
wederrechtelijk een ruit in elk geval enig goed geheel of ten dele
toebehorende aan [slachtoffer 8] in elk geval aan een ander of anderen dan aan
verdachte heeft vernield en/of beschadigd en/of onbruikbaar
gemaakt;(parketnummer 802744-06)
art 350 lid 1 Wetboek van Strafrecht



7.
hij op of omstreeks 14 december 2006 te Aalten opzettelijk mishandelend
[slachtoffer 9] meermalen althans eenmaal (met kracht) op/tegen zijn
(boven)arm(en) heeft gestompt en/of geslagen waardoor deze letsel heeft
bekomen en/of pijn heeft ondervonden (parketnummer 800160-07);
art 300 lid 1 Wetboek van Strafrecht




8.
hij op of omstreeks 14 december 2006 te Aalten toen (een) aldaar in uniform
geklede dienstdoende politieambtena(a)r(en) verdachte als verdacht van het
gepleegd hebben van één of meer op heterdaad ontdekt(e) strafba(a)r(e) feit(en)
had(den) aangehouden en had(den) vastgegrepen althans vast had(den) teneinde
verdachte ter geleiding voor een hulpofficier van justitie over te brengen
naar een politiebureau zich met geweld tegen die eerstgenoemde
opsporingsambtena(a)r(en) werkzaam in de rechtmatige uitoefening van hun/zijn
bediening heeft verzet door te rukken en te trekken in een richting
tegengesteld aan die waarin die ambtena(a)r(en) verdachte trachtte(n) te
geleiden (parketnummer 800160-07);
art 180 Wetboek van Strafrecht



9.
hij op of omstreeks 14 december 2006 te Aalten opzettelijk beledigend (een)
ambtena(a)r(en) te weten [slachtoffer 10] en/of [slachtoffer 11] gedurende en/of ter
zake van de rechtmatige uitoefening van zijn/haar/hun bediening als
respectievelijk recherce-coördinator en als ambtenaar belast met de opsporing
van die [verdachte] in diens/dier tegenwoordigheid mondeling heeft toegevoegd
aan die [slachtoffer 10] de woorden "kankerschele" en/of "oude zak" en/of aan die
[slachtoffer 11] de woorden "vieze kankerturk" en/of "kankerneger" althans woorden van
gelijke beledigende aard en/of strekking (parketnummer 800160-07);
art 266 lid 1 Wetboek van Strafrecht
art 267 ahf/sub 2 Wetboek van Strafrecht



Taal- en/of schrijffouten

Voor zover in de tenlastelegging taal- en/of schrijffouten en/of kennelijke omissies voorkomen zijn deze in de bewezenverklaring verbeterd. De verdachte is daardoor niet geschaad in de verdediging.

Vrijspraak

De raadsman heeft vrijspraak bepleit van het onder 2 ten laste gelegdewegens gebrek aan wettig en overtuigend bewijs.


Naar het oordeel van de rechtbank is niet wettig en overtuigend bewezen dat de verdachte het onder 2 tenlastegelegde heeft begaan. Verdachte ontkent dit feit te hebben gepleegd en de voor hem belastende verklaring van [medeverdachte] vindt geen althans onvoldoende steun in ander bewijsmateriaal.
De verdachte behoort van het onder 2 tenlastegelegde feit te worden vrijgesproken.


Bewezenverklaring

Naar het oordeel van de rechtbank is wettig en overtuigend bewezen dat de verdachte het onder 1 primair en onder 3 tot en met 9 ten laste gelegde heeft begaan te weten dat: 


1.
hij op 15 december 2006 in de gemeente Aalten tezamen en in
vereniging ter uitvoering van het door verdachte en zijn
mededader voorgenomen misdrijf om met het oogmerk om zich en een ander
wederrechtelijk te bevoordelen door geweld en bedreiging met geweld 
[slachtoffer 1] en [slachtoffer 2] en [slachtoffer 3] te dwingen tot de afgifte van
een hoeveelheid geld toebehorende aan die [slachtoffer 1] en
[slachtoffer 2] en [slachtoffer 3] welk geweld en welke bedreiging met geweld hierin bestonden dat hij -verdachte- en/of zijn medeverdachte:
- die [slachtoffer 1] en/of [slachtoffer 3] met kracht bij de keel en nek heeft vastgepakt/vastgegrepen (gehouden) en
- die [slachtoffer 1] tegen een muur heeft vastgezet en
- naar de portemonnee van [slachtoffer 3] heeft gegrepen en
- die [slachtoffer 2] heeft getrapt/geschopt en
- vervolgens aan die [slachtoffer 1] en [slachtoffer 3] en
[slachtoffer 2] de woorden heeft toegevoegd; "Nu ga je voor mij geld
halen "en "Nu ga je geld halen kankeraar" en "Ga pinnen voor mij" en
"En als je nu geen geld gaat halen dan maak ik je af als ik je tegen kom"
en "Je gaat nu voor mij pinnen anders sla ik je in elkaar" en "Ik wil
geld"
terwijl de uitvoering van dat voorgenomen misdrijf niet is voltooid;



3.
hij op 24 maart 2006 te Aalten [slachtoffer 5] heeft bedreigd met
enig misdrijf tegen het leven gericht immers heeft verdachte opzettelijk dreigend een mes uit de zak van zijn jas heeft gepakt en vervolgens duidelijk zichtbaar voor die [slachtoffer 5] dat mes heeft vastgehouden en met dat mes draaiende en stekende bewegingen in de richting van die [slachtoffer 5] heeft gemaakt en daarbij deze dreigend de woorden toegevoegd : "Wat moet je nou kom maar hier dan maak ik je kapot" en "Kom maar stomme rotboer. Kom maar moet je klappen"; 



4.
hij op 16 april 2006 in de gemeente Aalten opzettelijk mishandelend
[slachtoffer 6] tegen het hoofd heeft gestompt waardoor
voornoemde [slachtoffer 6] pijn heeft ondervonden;



5.
hij op 21 juni 2006 te Aalten met anderen in een voor het publiek toegankelijke
ruimte te weten in cafe de Beugel openlijk in vereniging geweld heeft gepleegd tegen 
[slachtoffer 7] welk geweld bestond uit het toelopen naar die [slachtoffer 7] en uit het wegduwen en tegen de grond duwen van die [slachtoffer 7] en uit het vastpakken van die [slachtoffer 7] en uit het stompen en schoppen van die [slachtoffer 7]; 



6.
hij op 18 september 2006 te Aalten opzettelijk en wederrechtelijk een ruit geheel of ten dele toebehorende aan [slachtoffer 8] in elk geval aan een ander of anderen dan aan verdachte heeft vernield;



7.
hij op 14 december 2006 te Aalten opzettelijk mishandelend [slachtoffer 9] meermalen met kracht tegen zijn bovenarm heeft gestompt waardoor deze pijn heeft ondervonden; 



8.
hij op 14 december 2006 te Aalten toen aldaar in uniform geklede dienstdoende politieambtenaren verdachte als verdacht van het gepleegd hebben van één strafbaar feit
hadden aangehouden en hadden vastgegrepen teneinde verdachte ter geleiding voor een hulpofficier van justitie over te brengen naar een politiebureau zich met geweld tegen die eerstgenoemde opsporingsambtenaren werkzaam in de rechtmatige uitoefening van hun
bediening heeft verzet door te rukken en te trekken in een richting tegengesteld aan die waarin die ambtenaren verdachte trachtten te geleiden;



9.
hij op 14 december 2006 te Aalten opzettelijk beledigend ambtenaren te weten [slachtoffer 10] en [slachtoffer 11] gedurende of terzake van de rechtmatige uitoefening van hun bediening als respectievelijk recherche-coördinator en als ambtenaar belast met de opsporing van die [verdachte] in dier tegenwoordigheid mondeling heeft toegevoegd aan die [slacht[slachtoffer 10] de woorden "kankerschele" en "oude zak" en aan die [slachtoffer 11] de woorden "vieze kankerturk" en "kankerneger" althans woorden van gelijke beledigende aard en/of strekking.



Vrijspraak van het meer of anders tenlastegelegde

Wat meer of anders is ten laste gelegd dan hiervoor bewezen is verklaard is naar het oordeel van de rechtbank niet bewezen. De verdachte behoort daarvan te worden vrijgesproken.


Strafbaarheid van het bewezenverklaarde

Het bewezene levert op de misdrijven:


1. Poging tot afpersing gepleegd door twee of meer verenigde personen;
3. Bedreiging met enig misdrijf tegen het leven gericht;
4. Mishandeling;
5. Openlijk in vereniging geweld plegen tegen personen;
6. Opzettelijk en wederrechtelijk enig goed dat geheel of ten dele aan een ander toebehoort vernielen;
7. Mishandeling;
8. Wederspannigheid;
9. Eenvoudige belediging terwijl de belediging wordt aangedaan aan een ambtenaar gedurende of terzake van de rechtmatige uitoefening van zijn functie meermalen gepleegd.



Strafbaarheid van de verdachte


Over verdachte is een psychiatrisch rapport gedateerd 13 juni 2007 opgemaakt door 
dr. L.H.W.M. Kaiser psychiater.




In dit rapport wordt zakelijk weergegeven geconcludeerd dat verdachte verminderd toerekeningsvatbaar dient te worden geacht.
Met deze conclusie kan de rechtbank zich verenigen. Zij neemt deze conclusie over.


De verminderde toerekeningsvatbaarheid sluit de strafbaarheid van de verdachte echter niet uit.

Oplegging van straf en/of maatregel


De officier van justitie heeft geconcludeerd tot bewezenverklaring van het onder 1 tot en met 9 ten laste gelegde en gevorderd dat verdachte wordt veroordeeld tot een gevangenisstraf voor de duur van 281 dagen met aftrek van voorarrest waarvan 180 dagen voorwaardelijk met een proeftijd van twee jaren en de bijzondere voorwaarden: 
-	verplicht reclasseringstoezicht en 
-	klinische opname bij de Piet Roordakliniek buitencentrum Beneden Leeuwen voor maximaal 12 maanden of zoveel korter als de kliniek in samenspraak met de reclassering noodzakelijk acht.


Verdachte en zijn raadsman hebben verklaard zich te kunnen vinden in een deels voorwaardelijke gevangenisstraf met de door de officier van justitie genoemde bijzondere voorwaarden.

De rechtbank acht na te melden strafoplegging in overeenstemming met de aard en de ernst van het bewezenverklaarde en de omstandigheden waaronder dit is begaan mede gelet op de persoon van verdachte zoals van een en ander tijdens het onderzoek ter terechtzitting is gebleken.

De rechtbank heeft bij haar straftoemeting in het bijzonder het volgende in aanmerking genomen en vindt daarin de redenen die tot de keuze van een deels onvoorwaardelijke vrijheidsstraf van na te melden duur leiden. Verdachte heeft zich veelal onder invloed van drugs/alcohol schuldig gemaakt aan een reeks geweldsmisdrijven alsmede aan wederspannigheid en belediging van agenten in functie. Verschillende personen zijn het slachtoffer geworden van het strafbare handelen van verdachte. Voor de slachtoffers van de geweldsmisdrijven levert dit gevoelens van angst en onveiligheid op. Ook voor omstanders en voor anderen die van dergelijke feiten horen kunnen dergelijke feiten een aantasting van hun gevoel van veiligheid betekenen.  Verder komt uit de justitiële documentatie van verdachte naar voren dat verdachte zich eerder aan strafbare feiten heeft schuldig gemaakt. Ook liep verdachte nog in de proeftijd van een eerdere veroordeling.


Anderzijds houdt de rechtbank rekening met het over verdachte opgemaakte psychiatrisch rapport. Daaruit komt naar voren dat verdachte lijdt aan een ziekelijke stoornis in de vorm van een psychotische stoornis NAO en ADHD. Er is sprake van multidrugsgebruik in vroege remissie. Er zijn tekenen van een gebrekkige ontwikkeling van de geestvermogens in de vorm van een persoonlijkheidsstoornis NAO. Deze stoornis en de mogelijke beperkte capaciteiten beïnvloedden waarschijnlijk de gedragingen ten tijde van het ten laste gelegde. Bij terugval in drugsgebruik lijkt de kans op herhaling van een agressief delict hoog. Als het lukt om drugsgebruik te mijden lijkt de kans op herhaling beperkt maar nog tamelijk groot aanwezig. Verdachte heeft een langerdurende resocialisatie nodig om zich te leren handhaven in de maatschappij en om frustraties te leren verdragen zonder uitageren. Geadviseerd wordt een voorwaardelijke straf met als bijzondere voorwaardelijke voorwaarden dat verdachte zich gedurende de proeftijd zal gedragen naar de voorschriften van de reclassering en dat hij zich gedurende de proeftijd zal stellen onder behandeling van een setting als de FPA De Boog van GGNet te Warnsveld. 
De rechtbank zal bij de straftoemeting rekening houden met het feit dat door de psychiater wordt geconcludeerd dat verdachte verminderd toerekeningsvatbaar dient te worden geacht.


De rechtbank heeft de behandeling eenmaal aangehouden aangezien blijkens een rapport van Iriszorg Justitiële Verslavingszorg Arnhem-Nijmegen-Doetinchem d.d. 28 augustus 2007 plaatsing van verdachte in genoemde FPA niet mogelijk was gezien de cliëntenpopulatie aldaar. Bezien diende te worden of plaatsing naar de Piet Roordakliniek mogelijk zou zijn. Verdachte is blijkens een rapport van Iriszorg d.d. 30 oktober 2007 met ingang van 30 oktober 2007 geplaatst in de resocialisatieafdeling van Tactus ‘Het Buitencentrum’ te Beneden Leeuwen welke resocialisatieafdeling deel uitmaakt van de Piet Roordakliniek. Geadviseerd wordt een verplicht reclasseringscontact op te leggen met de bijzondere voorwaarde dat verdachte zich zal laten behandelen in ‘Het Buitencentrum’ met de maximale duur van 12 maanden of zoveel korter als de behandelaars van ‘Het Buitencentrum’ in overleg met de reclassering wenselijk achten en met de aanwijzing dat verdachte zich houdt aan de aanwijzingen en richtlijnen van de reclassering ook als dit inhoudt zich laten begeleiden door de Polikliniek van Iriszorg. De rechtbank is het eens met dit advies en zal dit ook als zodanig in de beslissing opnemen.


De rechtbank acht een voorwaardelijke gevangenisstraf op zijn plaats teneinde verdachte ervan te weerhouden opnieuw strafbare feiten te plegen. De rechtbank zal voorts de bijzondere voorwaarden stellen dat verdachte zich kort gezegd gedurende de proeftijd:
-	veroordeelde zich gedurende de proeftijd laat behandelen in Het Buitencentrum (Piet Roordakliniek) te Beneden Leeuwen met de maximale duur van 12 maanden (te rekenen vanaf 30 oktober 2007) of zoveel korter als de behandelaars van het Buitencentrum in overleg met de reclassering wenselijk achten.
-	veroordeelde zich gedurende de proeftijd overigens zal gedragen naar de aanwijzingen en voorschriften die veroordeelde zullen worden gegeven door of namens de Stichting Reclassering Nederland arrondissement Zutphen zolang deze instelling dit noodzakelijk oordeelt ook als dit inhoudt dat betrokkene zich laat begeleiden door de Polikliniek van Iriszorg;


Vordering tot schadevergoeding

De benadeelde partij [slachtoffer 4] wonende te [adres] heeft zich met een vordering tot schadevergoeding ten bedrage van € 4995 gevoegd in het strafproces ten aanzien van het onder 2 tenlastegelegde.

Nu verdachte van het onder 2 tenlastegelegde wordt vrijgesproken zal gelet op het bepaalde in artikel 361 lid 2 sub a van het Wetboek van Strafvordering de benadeelde partij [slachtoffer 4] niet-ontvankelijk  worden verklaard. De benadeelde partij kan derhalve zijn vordering slechts aanbrengen bij de burgerlijke rechter. 

Toepasselijke wettelijke voorschriften

Deze strafoplegging is gegrond op de artikelen 10 14a 14b 14c 14d 27 45 57 63 141 180 266 267 285 300 312 317 en 350 van het Wetboek van Strafrecht.
 

Beslissing

De rechtbank beslist als volgt.

Verklaart niet bewezen dat verdachte het onder 2 tenlastegelegde heeft begaan en spreekt verdachte daarvan vrij.

Verklaart zoals hiervoor overwogen bewezen dat verdachte het 1 3 4 5 6 7 8 en 9 tenlastegelegde heeft begaan.

Verklaart niet bewezen hetgeen verdachte meer of anders is ten laste gelegd dan hierboven is bewezen verklaard en spreekt verdachte daarvan vrij.

Verklaart het bewezenverklaarde strafbaar kwalificeert dit als hiervoor vermeld en verklaart verdachte strafbaar.

Veroordeelt verdachte tot een gevangenisstraf voor de duur van 281 (tweehonderdéénentachtig) dagen.

Bepaalt dat een gedeelte van de gevangenisstraf groot 180 (honderdtachtig) dagen niet zal worden ten uitvoer gelegd tenzij de rechter later anders mocht gelasten op grond dat veroordeelde zich vóór het einde van een proeftijd van twee jaren aan een strafbaar feit heeft schuldig gemaakt dan wel de navolgende bijzondere voorwaarden niet heeft nageleefd.


Stelt als bijzondere voorwaarden dat:
- veroordeelde zich gedurende de proeftijd laat behandelen in Het Buitencentrum (Piet Roordakliniek) te Beneden Leeuwen met de maximale duur van twaalf maanden (te rekenen vanaf 30 oktober 2007) of zoveel korter als de behandelaars van het Buitencentrum in overleg met de reclassering wenselijk achten en zich zal houden aan de aanwijzingen die de behandelaars hem zullen geven;
- veroordeelde zich gedurende de proeftijd overigens zal gedragen naar de aanwijzingen en voorschriften die veroordeelde zullen worden gegeven door of namens de Stichting Reclassering Nederland arrondissement Zutphen zolang deze instelling dit noodzakelijk oordeelt ook als dit inhoudt dat betrokkene zich laat begeleiden door de Polikliniek van Iriszorg;


Geeft genoemde reclasseringsinstelling opdracht de veroordeelde bij de naleving van de opgelegde voorwaarden hulp en steun te verlenen.

Beveelt dat de tijd door veroordeelde vóór de tenuitvoerlegging van deze uitspraak in verzekering en voorlopige hechtenis doorgebracht bij de uitvoering van de opgelegde gevangenisstraf in mindering zal worden gebracht.

Verklaart de benadeelde partij [slachtoffer 4] wonende te [adres] niet-ontvankelijk in haar vordering.

Heft op het -geschorste- bevel tot voorlopige hechtenis.



Aldus gewezen door mr. Van Harreveld voorzitter mr. Borgerhoff Mulder en mr. Gilhuis rechters in tegenwoordigheid van mr. Boksem griffier en uitgesproken op de openbare terechtzitting van 2 januari 2008.


Mr. Gilhuis is buiten staat dit vonnis mede te ondertekenen.
