

RECHTBANK NOORD-NEDERLAND


Afdeling Strafrecht


Locatie Groningen


Parketnummer: 18/830493-13



Vonnis van de meervoudige kamer voor de behandeling van strafzaken d.d.


24 december 2015 in de zaak van het openbaar ministerie tegen de verdachte





        [verdachte]
      
geboren op [geboortedatum] te [geboorteplaats] 
wonende te [woonadres] .


Dit vonnis is gewezen naar aanleiding van het onderzoek op de terechtzitting van
10 december 2015.


De verdachte is niet verschenen. Wel is verschenen mr. P.J. Roelse advocaat te Amsterdam die heeft verklaard door verdachte uitdrukkelijk te zijn gemachtigd hem ter terechtzitting te verdedigen.


Het openbaar ministerie werd ter terechtzitting vertegenwoordigd door mr. R.J. Wildeman.


Tenlastelegging


Aan verdachte is ten laste gelegd dat:



1.



hij in of omstreeks de periode van 12 tot en met 22 augustus 2013 in de gemeente Groningen
tezamen en in vereniging met een ander of anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd hoeveelheden en/of een hoeveelheid van een materiaal bevattende heroïne (diacetylmorfine) en/of hoeveelheden en/of een hoeveelheid van een materiaal bevattende cocaïne zijnde heroïne en/of cocaïne (telkens) een middel vermeld op de bij de Opiumwet behorende lijst I;



en



hij op of omstreeks 22 augustus 2013 in de gemeente Groningen tezamen en in vereniging met een ander of anderen althans alleen opzettelijk aanwezig heeft gehad ongeveer 773657 gram in elk geval een hoeveelheid van een materiaal bevattende heroïne en/of ongeveer 28011 gram in elk geval een hoeveelheid van een materiaal bevattende cocaïne zijnde heroïne en/of cocaïne (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;






2.



hij in of omstreeks de periode van 12 tot en met 22 augustus 2013 in de gemeente Groningen
tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van hoeveelheden en/of een hoeveelheid van een materiaal bevattende heroïne (diacetylmorfine) en/of hoeveelheden en/of een hoeveelheid
van een materiaal bevattende cocaïne zijnde heroïne en/of cocaïne (telkens) een middel vermeld op de bij de Opiumwet behorende lijst I voor te bereiden en/of te bevorderen



voorwerpen en/of stoffen en/of gelden voorhanden heeft gehad te weten (in een pand aan [adres] )

- versnijdingsmiddel(en) te weten ongeveer 45397 gram althans een hoeveelheid van een materiaal bevattende fenacetine en/of ongeveer 117522 gram althans een hoeveelheid van een materiaal bevattende coffeïne/paracetamol en/of
- een of meer weegschalen en/of
- een of meer geldbedragen en/of een geldtelmachine en/of
- een of meer basepijpjes en/of naalden en /of spuiten en/of
- een of meer mobiele telefoons en/of
- een of meer aanstekers en/of condooms en/of lijm
waarvan verdachte en/of verdachtes mededader(s) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en);


althans indien terzake van het vorenstaande geen veroordeling mocht volgen dat



hij in of omstreeks de periode van 12 tot en met 22 augustus 2013 in de gemeente Groningen in elk geval in Nederland tezamen en in vereniging met een ander of anderen althans alleen (telkens) (van) een of meer voorwerp(en) te weten



een of meer geldbedragen
(- voor de huur/kosten van de woning [adres]  en/of

- ( in woning [adres] aangetroffen) 470 euro 885 euro 150 euro
   6896 euro en/of 3743 euro en/of
- ( moneytransfer naar Marokko) 1000 euro) en/of


een spiegelreflex fotocamera (merk Canon) (in auto Ford Focus [kenteken] )



de werkelijke aard de herkomst de vindplaats de vervreemding en/of de verplaatsing heeft verborgen en/of verhuld althans heeft verborgen en/of verhuld wie de rechthebbende op die/dat voorwerp(en) was of wie die/dat voorwerp(en) voorhanden had en/of heeft verworven voorhanden heeft gehad heeft overgedragen en/of omgezet althans van die/dat voorwerp(en) gebruik heeft gemaakt terwijl hij en/of zijn mededader(s) wist(en) althans redelijkerwijs moest(en) vermoeden dat die/dat voorwerp(en) - onmiddellijk of middellijk - afkomstig was/waren uit enig misdrijf. 





Bewijsvraag



Standpunt van de officier van justitie




De officier van justitie heeft - op grond van de door haar ter zitting nader aangeduide bewijsmiddelen - aangevoerd dat verdachte gelinkt kan worden aan de woning gelegen aan de [adres] . Uit de bewijsmiddelen blijkt daarnaast dat verdachte vaak in die woning die was ingericht als deallocatie aanwezig is geweest. Het onder 1 en 2 primair ten laste gelegde kan wettig en overtuigend worden bewezen telkens met uitzondering van de ten laste gelegde cocaïne. 




Standpunt van de verdediging




De raadsman heeft betoogd dat verdachte moet worden vrijgesproken van het onder 1 
2 primair en 2 subsidiair ten laste gelegde. 




Beoordeling van het bewijs





Vrijspraak




Aan de verdachte is - kort gezegd - tenlastegelegd dat hij zich tezamen en in vereniging met een ander of anderen althans alleen schuldig heeft gemaakt aan de handel in verdovende middelen het voorhanden hebben van verdovende middelen en aan het plegen van voorbereidingshandelingen ten aanzien van een feit genoemd in het vierde of vijfde lid van artikel 10 van de Opiumwet dan wel witwassen. 



De rechtbank is van oordeel dat de door de officier van justitie aangedragen bewijsmiddelen allen alleen indirect bewijs vormen voor de ten laste gelegde feiten. Uit deze bewijsmiddelen in onderlinge samenhang bezien kan enkel worden afgeleid dat verdachte in de woning aan de [adres] is geweest maar niet dat hij weet had van de in de woning aanwezig zijnde drugs – nu deze niet in het zicht lagen  -  laat staan dat hij daarin heeft gehandeld of dat hij doende was met het plegen van voorbereidingshandelingen danwel witwassen. 



De rechtbank acht het onder 1 2 primair en 2 subsidiair ten laste gelegde niet wettig en overtuigend bewezen en spreekt verdachte daarvan vrij. 










DE UITSPRAAK VAN DE RECHTBANK LUIDT:




Verklaart niet bewezen hetgeen verdachte onder 1 2 primair en 2 subsidiair is ten laste gelegd en spreekt verdachte daarvan vrij. 




Dit vonnis is gewezen door mr. F. de Jong voorzitter mrs. D.M. Schuiling en S. Zwarts rechters bijgestaan door mr. K.E. van Rhijn griffier en uitgesproken ter openbare terechtzitting van deze rechtbank op 24 december 2015. 



