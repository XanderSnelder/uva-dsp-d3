

Rechtbank 
ROTTERDAM 


Team 1
Parketnummer: 10/155778-21
Parketnummer vordering TUL: 10/278593-19 


Datum uitspraak: 10 november 2021 
Tegenspraak 


Vonnis van de meervoudige kamer in de strafzaak tegen de verdachte:



      [naam verdachte] 
geboren te [geboorteplaats verdachte] op [geboortedatum verdachte]  ten tijde van het onderzoek op de zitting gedetineerd in de Penitentiaire Inrichting Rotterdam locatie Hoogvliet. 


Advocaat van de verdachte: mr. R. van den Hemel advocaat te Dordrecht 
Officier van justitie: mr. J. Spaans
Benadeelde partijen: [naam slachtoffer 1] en [naam slachtoffer 2] 
Advocaten van de benadeelde partij: mrs. N. Stolk en D. van Noort advocaten te Rotterdam. 



Dit vonnis is gewezen naar aanleiding van het onderzoek op de zitting. De inhoudelijke behandeling van de zaak vond plaats op 27 oktober 2021. 




Kern van het vonnis
In deze zaak stonden op de zitting de volgende vragen centraal: is de verdachte betrokken geweest bij de woningoverval in de nacht van 21 op 22 maart 2021 en zo ja heeft hij daarbij samengewerkt met anderen zodat hij medepleger van die feiten is? De rechtbank beantwoordt deze vragen bevestigend. 



Inhoudsopgave van dit vonnis
De verdachte wordt - kort samengevat - beschuldigd van (betrokkenheid bij) een woningoverval. De beschuldiging valt in vier strafbare feiten uiteen. De volledige tekst van de beschuldiging zoals deze door de officier van justitie is opgeschreven in de tenlastelegging is opgenomen in hoofdstuk 1 van dit vonnis.


De rechtbank vindt de beschuldiging bewezen. De bewezenverklaring de motivering daarvan de bespreking van de bewijsverweren en de bewijsmiddelen zijn in hoofdstuk 2 van dit vonnis uiteengezet. 



De bewezenverklaarde feiten zijn volgens de wet verboden gedragingen waar volgens de wet straf op staat. Welke verboden gedragingen dat zijn is omschreven in hoofdstuk 3 van dit vonnis. In dat hoofdstuk worden ook de strafbaarheid van het feit en de strafbaarheid van de verdachte besproken.



De rechtbank legt aan de verdachte een gevangenisstraf op van drie jaar. Daarnaast legt de rechtbank aan de verdachte een maatregel op die een contactverbod met [naam slachtoffer 1] en [naam slachtoffer 2] en een locatieverbod voor de [plaats delict] te Dordrecht inhoudt. Als de verdachte zich niet aan deze maatregel houdt zal vervangende hechtenis van twee weken per overtreding van die maatregel worden opgelegd. Hoofdstuk 4 van dit vonnis vermeldt alle onderdelen van de gevangenisstraf en van de maatregel en de motivering daarvan.



De benadeelde partijen [naam slachtoffer 1] en [naam slachtoffer 2] hebben een vordering tot schadevergoeding ingediend. De rechtbank wijst de vorderingen deels toe. In hoofdstuk 5 is deze beslissing verder uitgewerkt.



Hoofdstuk 6 van dit vonnis bevat de beslissing over de vordering tot tenuitvoerlegging van een voorwaardelijke straf die eerder aan de verdachte is opgelegd.



Hoofdstuk 7 sluit dit vonnis af met een korte weergave van alle beslissingen en de ondertekening door de rechters en de griffier.






Hoofdstuk 1: De beschuldiging in de tenlastelegging



Feit 1

hij in de periode van 21 maart 2021 tot en met 22 maart 2021 te Dordrecht in een woning aan de [plaats delict]  tezamen en in vereniging met anderen met het oogmerk om zich en/of (een) ander(en) wederrechtelijk te bevoordelen door geweld en/of bedreiging met geweld [naam slachtoffer 1] heeft gedwongen tot de afgifte van goederen te weten sieraden en een horloge toebehorende aan [naam slachtoffer 1] en [naam slachtoffer 1] heeft gedwongen tot het ter beschikking stellen van gegevens te weten de pincode van een of meer van haar bankpasjes code(s) van bankapps van haar bankrekeningen en toegangscode van haar telefoon en de telefoon van [naam slachtoffer 2]  welk geweld en/of welke bedreiging met geweld bestond(en) uit:



het dragen van bivakmutsen en het binnendringen c.q. betreden van de genoemde woning


het tonen van een of meer messen aan die [naam slachtoffer 1] 


het zetten van een mes op haar keel


het tegen [naam slachtoffer 1] zeggen dat ze zou doodgaan als ze niet meewerkte althans woorden van gelijke dreigende aard en/of strekking


het gooien van water over haar


slaan op haar rug en been


vasttapen van haar polsen en benen


blinddoeken en


dichttapen van haar mond. 





Feit 2 

hij in de periode van 21 maart 2021 tot en met 22 maart 2021 te Dordrecht in/uit een woning gelegen aan de [plaats delict]  tezamen en in vereniging met anderen een ABN AMRO bankpas een telefoon (i-phone) en een hoeveelheid contant geld geheel of ten dele aan [naam slachtoffer 1]  in elk geval een ander dan aan verdachte en/of zijn mededaders heeft weggenomen met het oogmerk om die bankpas die telefoon en dat geld zich wederrechtelijk toe te eigenen terwijl deze diefstal werd voorafgegaan vergezeld en/of gevolgd van geweld en/of bedreiging met geweld tegen die [naam slachtoffer 1]  gepleegd met het oogmerk om die diefstal voor te bereiden of gemakkelijk te maken of om bij betrapping op heterdaad aan zichzelf of andere deelnemers aan het misdrijf hetzij de vlucht mogelijk te maken hetzij het bezit van het gestolene te verzekeren door



met bivakmutsen voornoemde woning binnen te dringen althans te betreden


een of meer messen aan die [naam slachtoffer 1] te tonen


een mes op haar keel te zetten


te zeggen dat ze zou doodgaan als ze niet meewerkte althans woorden van gelijke dreigende aard en/of strekking


water over haar heen te gooien


haar te slaan op haar rug en been


haar polsen en benen vast te tapen


haar te blinddoeken en


haar mond dicht te tapen. 





Feit 3 

hij in de periode van 21 maart 2021 tot en met 22 maart 2021 te Dordrecht in een woning gelegen aan de [plaats delict]  tezamen en in vereniging met anderen ter uitvoering van het door verdachte en/of zijn mededader(s) voorgenomen misdrijf om met het oogmerk om zich en/of (een) ander/anderen wederrechtelijk te bevoordelen [naam slachtoffer 1] en/of [naam slachtoffer 2] te dwingen tot de afgifte van een goed te weten een bankpas op naam van [naam slachtoffer 2]  toebehorende aan die [naam slachtoffer 2]  in elk geval aan een ander dan aan verdachte en/of zijn mededader(s) en het ter beschikking stellen van gegevens te weten een de bij die bankpas behorende pincode alsmede een code voor het verkrijgen van toegang tot een bankrekening 
(op naam) van die [naam slachtoffer 2] middels internetbankieren



met bivakmutsen voornoemde woning is binnengedrongen althans heeft betreden


een of meer messen aan [naam slachtoffer 1] en/of [naam slachtoffer 2] heeft getoond


een mes op/tegen de keel/hals van [naam slachtoffer 1] en [naam slachtoffer 2] heeft geduwd/gedrukt


gereedschap aan [naam slachtoffer 1] en/of [naam slachtoffer 2] heeft getoond



          [naam slachtoffer 1] en/of [naam slachtoffer 2] heeft vastgetaped en/of vastgebonden


water over/op die [naam slachtoffer 1] en/of [naam slachtoffer 2] heeft gegooid



          [naam slachtoffer 2] op/tegen het hoofd en/of lichaam heeft geslagen/gestompt en geschopt/getrapt



          [naam slachtoffer 1] op haar been en/of rug heeft geslagen



          [naam slachtoffer 1] heeft geblinddoekt en/of de mond van [naam slachtoffer 1] heeft (af)getaped en



          [naam slachtoffer 1] en/of [naam slachtoffer 2] de woorden heeft toegevoegd dat als zij niet zouden meewerken dood zouden worden gemaakt en/of de vingers van [naam slachtoffer 2] zouden worden afgeknipt althans woorden van gelijke dreigende aard en/of strekking


terwijl de uitvoering van dat voorgenomen misdrijf niet is voltooid. 



Feit 4 

hij in de periode van 21 maart 2021 tot en met 22 maart 2021 te Dordrecht in een woning gelegen aan de [plaats delict] tezamen en in vereniging met anderen opzettelijk [naam slachtoffer 1] en [naam slachtoffer 2] wederrechtelijk van de vrijheid heeft beroofd en/of beroofd gehouden door



met bivakmutsen voornoemde woning binnen te dringen althans te betreden


messen aan [naam slachtoffer 1] en/of [naam slachtoffer 2] te tonen


een mes op/tegen de keel/hals van [naam slachtoffer 1] en [naam slachtoffer 2] te duwen/drukken


gereedschap aan [naam slachtoffer 1] en/of [naam slachtoffer 2] te tonen



          [naam slachtoffer 1] en/of [naam slachtoffer 2] heeft vast te tapen en/of vast te binden


water over/op die [naam slachtoffer 1] en/of [naam slachtoffer 2] te gooien



          [naam slachtoffer 2] op/tegen het hoofd en/of lichaam te slaan/stompen en te schoppen/trappen



          [naam slachtoffer 1] op haar been en/of rug te slaan 



          [naam slachtoffer 1] te blinddoeken en/of de mond van [naam slachtoffer 1] (af) te tapen en 



          [naam slachtoffer 1] en/of [naam slachtoffer 2] de woorden toe te voegen dat als zij niet zouden  meewerken dood zouden worden gemaakt en/of de vingers van [naam slachtoffer 2] zouden worden afgeknipt althans woorden van gelijke dreigende aard en/of  strekking.







Hoofdstuk 2: De beslissingen over het bewijs



De vordering van de officier van justitie

De officier van justitie vindt dat de feiten 1 2 3 en 4 bewezen kunnen worden. 




Bewezenverklaring

De rechtbank vindt dat wettig en overtuigend is bewezen dat de verdachte de feiten 
heeft begaan op de volgende manier dat: 




Feit 1

hij in de periode van 21 maart 2021 tot en met 22 maart 2021 te Dordrecht in een woning aan de [plaats delict]  tezamen en in vereniging met anderen met het oogmerk om zich en anderen wederrechtelijk te bevoordelen door geweld en bedreiging met geweld [naam slachtoffer 1] heeft gedwongen tot de afgifte van goederen te weten sieraden en een horloge toebehorende aan [naam slachtoffer 1] en [naam slachtoffer 1] heeft gedwongen tot het ter beschikking stellen van gegevens te weten de pincode van haar bankpasjes codes van bankapps van haar bankrekeningen en de toegangscode van haar telefoon en de telefoon van [naam slachtoffer 2]  welk geweld en/of welke bedreiging met geweld bestond(en) uit



het dragen van bivakmutsen en het betreden van de genoemde woning


het tonen van messen aan die [naam slachtoffer 1] 


het zetten van een mes op haar keel


het tegen [naam slachtoffer 1] zeggen dat ze zou doodgaan als ze niet meewerkte het gooien van water over haar


slaan op haar rug en been


vasttapen van haar polsen


blinddoeken en


dichttapen van haar mond. 





Feit 2 

hij in de periode van 21 maart 2021 tot en met 22 maart 2021 te Dordrecht in een woning gelegen aan de [plaats delict]  tezamen en in vereniging met anderen een ABN AMRO  bankpas en een telefoon (i-phone) die toebehoorden aan [naam slachtoffer 1]  heeft weggenomen met het oogmerk om die bankpas en die telefoon zich wederrechtelijk toe te eigenen terwijl deze diefstal werd voorafgegaan en vergezeld van geweld en bedreiging met geweld tegen die [naam slachtoffer 1]  gepleegd met het oogmerk om die diefstal voor te bereiden of gemakkelijk te maken door



met bivakmutsen voornoemde woning te betreden


messen aan die [naam slachtoffer 1] te tonen


een mes op haar keel te zetten


te zeggen dat ze zou doodgaan als ze niet meewerkte 


water over haar heen te gooien


haar te slaan op haar rug en been


haar polsen vast te tapen


haar te blinddoeken en


haar mond dicht te tapen. 





Feit 3 

hij in de periode van 21 maart 2021 tot en met 22 maart 2021 te Dordrecht in een woning gelegen aan de [plaats delict]  tezamen en in vereniging met anderen ter uitvoering van het door verdachte en zijn mededaders voorgenomen misdrijf om met het oogmerk om zich en anderen wederrechtelijk te bevoordelen [naam slachtoffer 1] en [naam slachtoffer 2] te dwingen tot de afgifte van een goed te weten een bankpas op naam van [naam slachtoffer 2]  toebehorende aan die [naam slachtoffer 2]  
en het ter beschikking stellen van gegevens te weten een de bij die bankpas behorende pincode alsmede een code voor het verkrijgen van toegang tot een bankrekening (op naam) van die [naam slachtoffer 2] middels internetbankieren



met bivakmutsen voornoemde woning heeft betreden


messen aan [naam slachtoffer 1] en [naam slachtoffer 2] heeft getoond


een mes op/tegen de keel/hals van [naam slachtoffer 1] en [naam slachtoffer 2] heeft geduwd/gedrukt


gereedschap aan [naam slachtoffer 2] heeft getoond



          [naam slachtoffer 1] en [naam slachtoffer 2] heeft vastgetaped


water over/op die [naam slachtoffer 1] en [naam slachtoffer 2] heeft gegooid



          [naam slachtoffer 2] op/tegen het hoofd en/of lichaam heeft geslagen/gestompt en geschopt/getrapt



          [naam slachtoffer 1] op haar been en rug heeft geslagen



          [naam slachtoffer 1] heeft geblinddoekt en de mond van [naam slachtoffer 1] heeft (af)getaped en [naam slachtoffer 1] en [naam slachtoffer 2] de woorden heeft toegevoegd dat als zij niet zouden meewerken dood zouden worden gemaakt en de vingers van [naam slachtoffer 2] zouden worden afgeknipt 


terwijl de uitvoering van dat voorgenomen misdrijf niet is voltooid. 



Feit 4 

hij in de periode van 21 maart 2021 tot en met 22 maart 2021 te Dordrecht in een woning gelegen aan de [plaats delict] tezamen en in vereniging met anderen opzettelijk [naam slachtoffer 1] en [naam slachtoffer 2] wederrechtelijk van de vrijheid heeft beroofd en beroofd gehouden door



met bivakmutsen voornoemde woning te betreden


messen aan [naam slachtoffer 1] en [naam slachtoffer 2] te tonen


een mes op/tegen de keel/hals van [naam slachtoffer 1] en [naam slachtoffer 2] te duwen/drukken


gereedschap aan [naam slachtoffer 1] en [naam slachtoffer 2] te tonen



          [naam slachtoffer 1] en [naam slachtoffer 2] vast te tapen


water over/op die [naam slachtoffer 1] en [naam slachtoffer 2] te gooien 



          [naam slachtoffer 2] op/tegen het hoofd en/of lichaam te slaan/stompen en te schoppen/trappen



          [naam slachtoffer 1] op haar been en rug te slaan



          [naam slachtoffer 1] te blinddoeken en de mond van [naam slachtoffer 1] (af) te tapen en [naam slachtoffer 1] en [naam slachtoffer 2] de woorden toe te voegen dat als zij niet zouden meewerken dood zouden worden gemaakt en de vingers van [naam slachtoffer 2] zouden worden afgeknipt.





Bewijsmotivering 

De bewezenverklaring steunt op de in dit vonnis opgenomen redengevende inhoud van de bewijsmiddelen. Die bewijsmiddelen vormen ook de basis voor de vaststellingen overwegingen en conclusies die - mede naar aanleiding van de door de verdediging gevoerde bewijsverweren - bij de bewezenverklaring zijn betrokken. 




Bewijsverweren en bewijsoverwegingen





Vaststaande feiten 

De aangeefster [naam slachtoffer 1] en aangever [naam slachtoffer 2] zijn in de avond en nacht van 21 op 22 maart 2021 in hun woning overvallen en gedurende langere tijd vastgehouden. Bij die overval is door een aantal overvallers (ongeveer zes personen) geweld gebruikt en zijn bedreigingen geuit. Onder druk daarvan is geprobeerd om (pin)codes en goederen van de aangevers te verkrijgen wat voor een deel is gelukt. Ook zijn er goederen door de overvallers weggenomen. Op de zitting hebben de overval het geweld de bedreigingen en de verkrijging van de in de tenlastelegging genoemde goederen en (pin)codes niet ter discussie gestaan. Voor de verdere onderbouwing van deze vaststellingen wordt daarom verwezen naar de inhoud van de bewijsmiddelen.




Standpunt van de verdediging 

Aangevoerd is - voor zover van belang -  dat de verdachte niet bij de overval is betrokken. Het enige dat in zijn richting wijst is het gebruik van het telefoonnummer [gsm-nummer 1] . Dat nummer kan op de dag van de overval niet aan de verdachte worden gekoppeld. Er is daarom te weinig bewijs en de verdachte moet worden vrijgesproken. 




Vraagstelling 

De eerste bewijsvraag die moet worden beantwoord is of de verdachte betrokken is bij de overval meer in het bijzonder bij de tenlastegelegde feiten. De tweede vraag is of hij daarbij nauw en bewust samenwerkte met een of meer anderen en of hij dus medepleger van die feiten is. 




Inleiding 

De aangevers zijn drugsgebruikers. Zij kopen hun drugs bij een vaste dealer de verdachte. Aangevers kennen de verdachte voornamelijk als [bijnaam verdachte] . De verdachte komt altijd samen met de medeverdachte [naam medeverdachte 1] die aangevers kennen als [bijnaam medeverdachte 1] . Op 10 maart 2021 ligt aangever [naam slachtoffer 2] in het ziekenhuis en wordt hij door de verdachte en de medeverdachte [naam medeverdachte 1] voorzien van drugs die zij persoonlijk komen langsbrengen. Op 19 maart 2021 leent de verdachte € 200-- van de aangever. 
Voor de (drugs)contacten tussen de verdachte en de aangevers wordt door hem gebruik gemaakt van Whatsapp met nummer [gsm-nummer 1] . Ook de afspraken over de drugslevering in het ziekenhuis en de geldlening zijn via deze Whatsapp besproken. 




Betrokkenheid van de verdachte 

Op 21 maart 2021 rond 20:30 gaan via de hiervoor genoemde Whatsappconversatie berichten over en weer. Het gesprek waaraan aangeefster deelneemt is gelet op de inhoud erop gericht dat aangeefster de deur van de woning opendoet. Aangeefster wordt daartoe in het gesprek enerzijds verleid en anderzijds soms bijna manipulatief gedwongen. De conversatie speelt daarmee een belangrijke rol bij de overval die kort na de conversatie begint.



Anders dan de verdediging is de rechtbank van mening dat de verdachte ook in de avond van 21 maart 2021 deelnemer is aan de Whatsappconversatie. Hiervoor zijn de volgende vaststellingen van belang.



In de conversatie wordt steeds de naam van [bijnaam verdachte] genoemd. [bijnaam verdachte] is zoals hiervoor vastgesteld de verdachte.  


In de conversatie noemt [bijnaam verdachte] het ziekenhuisbezoek en het uitlenen van de € 200--. Bij beide voorvallen is de verdachte feitelijk en via de eerdere Whatsappconversatie betrokken. 


Voorafgaand en rondom de conversatie wordt via hetzelfde Whatsappaccount gebeld met aangeefster. Zij herkent de stem van [bijnaam verdachte] (dus van de verdachte). De gesprekken die worden gevoerd hebben dezelfde context als de conversatie. 


De buurman van de aangevers ziet op 21 maart 2021 rond 20:50 uur bij de woning van de aangevers de hem bekende huisdealer van zijn buren die hij beschrijft als iemand die gemiddeld 2 à 3 keer per week bij de buren langskomt van Marokkaanse afkomst is en een mollig postuur heeft. De verdachte is mollig en van Marokkaanse afkomst.


De buurman vermoedt dat de mannen die hij waarneemt aankomen in een Renault of een Ford. De verdachte rijdt in een Renault Clio.


De medeverdachte [naam medeverdachte 2]  die erkent een van de overvallers te zijn en die op heterdaad is aangehouden verklaart dat hij voorafgaande aan de overval thuis is opgehaald door de opdrachtgever van de overval. De eigen telefoon van de verdachte (met nummer [gsm-nummer 2] ) en de telefoon van [naam medeverdachte 2] stralen op 21 maart 2021 19:22 uur een zendmast aan de [bijnaam medeverdachte 1] Tiendweg in Papendrecht aan. [naam medeverdachte 2] woont in Papendrecht in het zendgebied van deze zendmast. 





Tussenconclusie 

Uit het voorgaande wordt de tussenconclusie getrokken dat de verdachte betrokken is bij de overval door de aangeefster te verleiden en/of te dwingen de deur te openen waarna de overval direct begon.




Medeplegen 

De verdachte heeft de aangeefster uit haar huis gelokt om het mogelijk te maken dat de medeverdachte [naam medeverdachte 1] het huis kon binnendringen om daar met nog een aantal anderen de aangevers vast te houden en te beroven. Als de aangeefster de deur wil openen ziet zij namelijk de medeverdachte [naam medeverdachte 1] staan. Als zij de deur opent begint de overval waaraan de medeverdachte [naam medeverdachte 1] deelneemt. De verdachte heeft tenminste ook nog één van de andere overvallers opgehaald en naar de woning van de aangevers gebracht. De rollen van de verdachten zijn van groot belang even significant en onderling inwisselbaar. Bovendien werken beide verdachten nog samen met een aantal anderen die in de woning uitvoeringshandelingen uitvoeren. Deze vormen van samenwerking zijn nauw en bewust. Er is daarom sprake van het in vereniging plegen/medeplegen van de ten laste gelegde feiten.




Bewijsmiddelen 





De overval 
1. Onderzoek van de politie verklaring van [naam slachtoffer 1] 

Op 21 maart 2021 werd ik gebeld door [bijnaam verdachte] . Ik deed rond 20:30 uur de deur open van onze woning aan de [adres delict] in Dordrecht en toen stond een persoon die wij [bijnaam medeverdachte 1] noemen daar. Opeens zag ik twee personen achter die [bijnaam medeverdachte 1] staan. Ik zag dat die twee personen een bivakmuts op hadden en ik zag dat ze allebei een mes in hun handen hadden. 
Ik heb gedaan wat ze zeiden. Ik moest mijn sieraden afdoen; armbandjes een horloge en een ketting met een zilverkleurige tand. Ik heb ze afgegeven aan die twee die bij [bijnaam medeverdachte 1] waren. Met veel gedoe hadden ze de twee telefoons te pakken. Dit waren de iPhone 6 van [voornaam slachtoffer 2] en van mij. Er zit een code op de telefoon en ik moest de code geven. Ik kreeg een mes op mijn nek en toen werd om de code gevraagd. Ik gaf de code. Ze gingen naar de Rabobankapp en vroegen om de code. Ik heb ook een ABN AMRO rekening. Daar wilden ze ook de code van hebben. Ze wilden ook de code van het internetbankieren van de rekening van mijn man. Die app stond op de telefoon van mijn man. Die code heb ik niet gegeven.
Ik werd vastgebonden. Met ducttape om mijn armen en voeten. Er werd ook tape over mijn mond gedaan. Later ben ik ook nog geblinddoekt. 
Ik werd bij [voornaam slachtoffer 2] gebracht. Ze zeiden dat ze hem dood gingen maken. Ik kreeg een bak met koud water over me heen. Ik hoorde dat dat bij mijn man ook gebeurde. Ik kreeg op een gegeven moment een mes op mijn keel. Ze vroegen [voornaam slachtoffer 2] om de code omdat ze mij anders dood zouden maken. Ze waren mijn man aan het ondervragen over de codes. Ik hoorde dat mijn man geslagen werd. Ik hoorde klappen. Ik werd ook op mijn been geslagen en op mijn rug. Ze hebben een tang bij mijn man op zijn vingers gezet. Dat werd ook gezegd dat er bij [voornaam slachtoffer 2] een vinger af zou gaan. Ze zeiden dat ze heel lang konden blijven net zolang tot ze een pasje hadden. Ze zeiden dat er iedere dag een vinger af zou gaan.
Die andere groep had het over vingers. Ik hoorde het geluid van een knijptang en ook van een waterpomptang. Er zijn meerdere mensen binnen geweest ik denk een stuk of zeven. Ik weet dat er twee overgebleven zijn. Die zouden gewisseld worden dat werd gezegd. De rest is weggegaan.


2. Onderzoek van de politie verklaring van [naam slachtoffer 1]
U zegt mij dat er op 22 maart 2021 € 1.840 - van mijn bankrekening bij ABN AMRO is gepind. Ik heb dat niet gedaan. Mijn pinpas is bij mij weggenomen.

3. Onderzoek van de politie verklaring van [naam slachtoffer 2] 

Ik lag te slapen in de woonkamer toen er werd aangebeld. Er kwam een aantal man de woning binnen. Ik kreeg een paar klappen en daarna is er een teiltje met koud water over mij heen gegooid. Ik werd vastgebonden aan mijn handen met ducttape. Ik kreeg een paar stompen voor mijn hoofd en een paar schoppen in mijn ribben. 
Ze deden heel boos en dreigden. Ze hielden een mes tegen mijn keel ze hadden een waterpomptang en daar knepen ze mee in mijn oor. Ze dreigden om mijn vingers af te knippen. Ik hoorde ze zeggen dat ze mijn bankrekening wilden leeghalen. Ik hoorde dat ze zeiden: ‘We maken je dood’ en ‘We maken je vrouw dood’. Dat deden ze om mij te dwingen de bankgegevens te geven.
Ik denk dat het in totaal een stuk of zes personen waren. Toen ik de politie belde op 22 maart 2021 waren er nog twee mannen in de woning. 


4. Onderzoek van de politie verklaring van [naam getuige]

Ik was in de avond van 21 maart 2021 omstreeks 20:30 uur buiten en zag dat er bij mijn buren aan de [adres delict] in Dordrecht drie personen naar binnen gingen. 
Omstreeks 20:50 uur zag ik dat bij mijn buren een auto stopte. Ik zag dat er drie jongens uit de auto stapten en richting de [adres delict] liepen. Ik zag dat dit andere jongens waren dan ik eerst had gezien. 


5. Onderzoek van de politie verklaring van [naam medeverdachte 3]
Op 21 maart 2021 kreeg ik tussen 22:00 en 22:30 uur een berichtje met de vraag of ik ready was. Ik werd opgehaald met een auto. Het was ongeveer tien minuten rijden naar de woning. Toen ik binnenkwam zag ik een man en een vrouw die op een matras lagen. Beiden hadden tape om hun handen en die vrouw had een blinddoek op. Ik zag dat er nog drie anderen in de woning waren die waren er al. Na ongeveer vijf minuten zijn de anderen weggegaan. Er werd tegen mij verteld dat ik met [naam medeverdachte 4] moest blijven tot de volgende ochtend negen uur en dan zouden we afgelost worden.

6. Onderzoek van de politie bevindingen van verbalisant [naam verbalisant 1]
Ik zag dat er grijs tape om de beiden polsen zat van deze man. Later bleek deze man volledig te zijn genaamd [naam slachtoffer 2] . 


Ik zag dat er op het rechter matras een vrouw lag. Ik zag haar polsen boven een deken uitkomen. Ik zag dat haar polsen vast getapet waren met tape. Later bleek deze vrouw volledig te zijn genaamd [naam slachtoffer 1] . 




Betrokkenheid van de verdachte
7. Onderzoek van de politie verklaring van [naam slachtoffer 1] 
Ik werd op mijn telefoon gebeld. Ik werd gebeld door [bijnaam verdachte] . Mijn man had 2 dagen eerder 200 euro naar [bijnaam verdachte] overgemaakt. Ik had geen zin om ze binnen te laten. Ik voelde iets aankomen en ik zei tegen [bijnaam verdachte] dat hij het in de bus kon gooien. Het geld dat overgemaakt was kwam hij terugbrengen en hij zou wat lekkers komen brengen. Aangezien we hem al heel lang kennen zei ik dat hij het in de bus kon gooien. Ik had geen zin om hem binnen te laten. Het voelde niet goed. Ik werd iedere keer gebeld [bijnaam verdachte] bleef bellen. Ik was ook met mijn man bezig en zei dat ik niet open zou doen. [bijnaam verdachte] bleef dus bellen en aandringen en zei dat hij mijn man ook een hand wilde geven. Ik hield de boot af. [voornaam slachtoffer 2] zei ook tegen mij dat ik open moest doen en dat hij zijn geld terug wilde hebben. Er werd ook gevraagd of ik naar buiten wilde komen. 


Toen [voornaam slachtoffer 2] in het ziekenhuis lag en dat is ongeveer 2 weken geleden kwam [bijnaam verdachte] langs. [bijnaam verdachte] kwam zelfs in het ziekenhuis. [bijnaam verdachte] vroeg in het ziekenhuis niet om geld maar 3 of 4 dagen geleden vroeg hij dat. [bijnaam verdachte] wilde even 200 lenen. [voornaam slachtoffer 2] heeft dat toen overgemaakt.
Dat staat in de telefoon van [voornaam slachtoffer 2] .



Hoe ziet [bijnaam verdachte] eruit dan? Die is snel dik geworden. Hij is niet zo lang 1.70. Hij heeft twee hazenlippen die mooier zijn gemaakt. Hij heeft een bolle kop. Hoe kom je aan die heroïne?
Dan belde we die [bijnaam medeverdachte 1] en [bijnaam verdachte] .



Hoe lang neem je al van hen af? Al jaren kopen we bij hun.


8. Onderzoek van de politie verklaring van [naam slachtoffer 2] 
Ik weet niet precies aan wie ik allemaal heb verteld dat ik dat huis en geld heb geërfd maar ik heb het in ieder geval verteld aan die ‘ [bijnaam verdachte] ’ of hoe heet hij ‘ [naam verdachte] ’. Ik heb toen in het Albert Schweitzer ziekenhuis in Dordrecht geld naar ‘ [bijnaam verdachte] ’overgemaakt daarom weet ik zijn naam. Ik dacht dat ik bij elkaar ongeveer 200 euro had overgemaakt en toen zag ik de naam ‘ [naam verdachte] ’. Dat gaf hij zelf op met zijn rekeningnummer. Hij was toen met iemand die ik ken als de ‘ [bijnaam medeverdachte 1] ’. Deze ‘ [bijnaam medeverdachte 1] ’ was dezelfde als die er later bij was tijdens de woningoverval.

9. Verklaring van de verdachte op de zitting van 27 oktober 2021: 
U vraagt mij of ik [naam slachtoffer 2] ken. Ik ken hem. Ik ken [naam slachtoffer 1] . Ik heb van [naam slachtoffer 2] € 200- geleend. U vraagt mij welke auto ik heb. Ik heb een auto op mijn naam staan. Dat is een Renault Clio. Mijn eigen telefoonnummer is [gsm-nummer 2] .

10. Eigen waarneming van de rechtbank op de zitting van 27 oktober 2021: 
De verdachte [naam verdachte] heeft een mollig postuur en heeft een hazenlip. 


11. Onderzoek van de politie verklaring van [naam getuige] 
Omstreeks 20:50 uur zag ik dat bij mijn buren een zwarte auto stopte. Ik kon niet goed zien welk merk het was maar vermoed een Renault of Ford. Eén van deze jongens die uit de auto stapte heb ik wel vaker bij mijn buren naar binnen zien gaan. Ik vermoed dat het hun dealer is ofzo. U vraagt mij hoe die jongen er uit ziet die wel vaker bij mijn buren komt. Ik zie deze jongen gemiddeld 2 à 3 keer per week bij hun langs komen. Deze jongen is vermoedelijk van Marokkaanse afkomst en heeft een mollig postuur. 

12. Onderzoek van de politie bevindingen van verbalisant [naam verbalisant 2]

Vraag verbalisant:

        [voornaam slachtoffer 1] in jouw aangifte lees ik dat jij op 21 maart 2021 bent gebeld door [bijnaam verdachte] . [bijnaam verdachte] wilde toen langskomen om 200 euro te brengen. Hoe weet jij dat je [bijnaam verdachte] aan de telefoon had?
Antwoord [naam slachtoffer 1] :
Ik ken [bijnaam verdachte] al langer en hij is vaak bij ons langs geweest. Ik weet dus hoe zijn stem klinkt. Ik herkende zijn stem aan de telefoon. Dat weet ik zeker. [bijnaam verdachte] is die dikke die drugs brengt. Die een hazenlip heeft. Hij belde mij via de WhatsApp. 



Vraag verbalisant:
Je man [voornaam slachtoffer 2] heeft in het ziekenhuis gelegen. Op 10 maart 2021 heeft hij bezoek gehad van [bijnaam verdachte] en [bijnaam medeverdachte 1] . Hoe is dat gegaan?
Antwoord [naam slachtoffer 1] :
Ze zijn samen naar het ziekenhuis gekomen. [bijnaam medeverdachte 1] kreeg op de afdeling nog ruzie en werd 
weggestuurd. Ze zijn wel samen gekomen.


13. Onderzoek van de politie bevindingen van verbalisant [naam verbalisant 3]
Onderzoek telefoon van de aangever [naam slachtoffer 2] .


In WhatsApp zag ik in de gesprekslijst een gesprek met contact: “ [naam 1] ”. In de contactenlijst van de telefoon stond het telefoonnummer [gsm-nummer 3] onder 3 contacten opgeslagen namelijk: “ [naam 1] ” “ [naam 2] ” “ [bijnaam verdachte] WhatsApp”.



Op 2 maart 2021 stuurt contact [naam 1] om 07:26 uur het volgende bericht: “Goedemorgen! Vandaag 2v 15 3v 20 15 min service DYNAMITE Groetjes [naam medeverdachte 3] ”



Contact [naam 1] stuurde om 19:12 uur de volgende berichten: 
“En Ik ben het [bijnaam verdachte] ”
"Je oude vertrouwde”.



Ik zag dat de aangever op 9 maart 2021 (10 maart) stuurde dat hij in het ziekenhuis ligt. De aangever vraagt aan contact [naam 1] of hij voor 50 euro kan brengen en een rol folie en een aansteker. De aangever stuurt ook in welk ziekenhuis en in welke kamer in het ziekenhuis hij ligt. 



Op 19 maart 2021 vraagt de aangever aan contact [naam 1] wanneer hij langskomt. Contact 

        [naam 1] zegt dat hij wat geld te kort komt. Contact [naam 1] vraagt aan de aangever of hij wat geld mag lenen. Contact [naam 1] stuurt het volgende rekeningnummer naar de aangever: '' [rekeningnummer] ” op naam van [naam verdachte] .



Ik zag dat op zondag 21 maart 2021 de aangever omstreeks 19:48 uur 3 keer gebeld werd door contact [naam 1] . Contact [naam 1] zegt dat hij hoorde dat het slecht ging met de aangever en hij wenst hem beterschap.



Ik zag dat de aangever op 21 maart 2021 om 20:19 uur het volgende bericht stuurde: Hier [voornaam slachtoffer 1] . 



Ik zag dat contact [naam 1] op 21 maart 2021 om 20:20 uur het volgende bericht stuurde:
Ik heb trouwens goede wit [voornaam slachtoffer 1] Ik kom je wat gratis geven  Dan kan je lekker ontspannen vanavond. 



Ik zag dat de aangever op 21 maart 2021 om 20:19 uur het volgende bericht stuurde: Moet even bij de les blijven. Gooi maar in de brievenbus. 



Ik zag dat contact [naam 1] op 21 maart 2021 om 20:20 uur het volgende bericht stuurde: En ik kon het niet in de briefbus gooien omdat het los zit zo. Ik zag dat contact [naam 1] een foto stuurde van een boterhamzakje.



Ik zag dat de aangever op 21 maart 2021 om 20:21 uur het volgende bericht stuurde: Ok. Laat maar dan. Jullie ook goede avond.



Ik zag dat contact [naam 1] op 21 maart 2021 om 20:21 uur het volgende bericht stuurde: kan je anders na benende komen. 



Ik zag dat de aangever op 21 maart 2021 om 20:21 uur het volgende bericht stuurde: Bedenk dat ik ook een beetje bang ben; vrouw alleen thuis. Snappie.



Ik zag dat contact [naam 1] op 21 maart 2021 om 20:22 uur het volgende bericht stuurde: ja haha ik kom je wat geven meer niet lieverd.



Ik zag dat de aangever op 21 maart 2021 om 20:22 uur het volgende bericht stuurde: Wil geen risico nemen nu [voornaam slachtoffer 2] zo verzwakt is.



Ik zag dat contact [naam 1] op 21 maart 2021 om 20:23 uur het volgende bericht stuurde: Wat voor risico je ken me jaren Ik kom alleen geven waar jullie recht op hebben En meer niet. 



Ik zag dat de aangever op 21 maart 2021 om 20:23 uur het volgende bericht stuurde: Als jij mij echt een plezier wil doen Gooi het dan in de brievenbus dat zou ik erg waarderen.



Ik zag dat contact [naam 1] op 21 maart 2021 om 20:23 uur het volgende bericht stuurde: Ik ben [bijnaam verdachte] ik kom vaak over de vloer. 



Ik zag dat de aangever op 21 maart 2021 om 20:23 uur het volgende bericht stuurde: Ik laat ff niemand binnen.



Ik zag dat contact [naam 1] op 21 maart 2021 om 20:23 uur het volgende bericht stuurde: En had een bos bloemen bij me Die wou ik geven 



Ik zag dat de aangever op 21 maart 2021 om 20:24 uur het volgende bericht stuurde: Sorry 
afspraak met [voornaam slachtoffer 2] . Denk aan je eigen vrouwtje.



Ik zag dat contact [naam 1] op 21 maart 2021 om 20:24 uur het volgende bericht stuurde: Maar hij weet dat die me kan vertrouwen toch? Maak hem anders wakker.



Ik zag dat de aangever op 21 maart 2021 om 20:24 uur het volgende bericht stuurde: Het is een gekke wereld.



Ik zag dat contact [naam 1] op 21 maart 2021 om 20:24 uur het volgende bericht stuurde: Schat ik deed zelfs boodschappen voor hem Toen die in het ziekenhuis lag



Ik zag dat de aangever op 21 maart 2021 om 20:24 uur het volgende bericht stuurde: Morgen aub. Hij slaapt nu en dat heeft hij nodig.



Ik zag dat contact [naam 1] op 21 maart 2021 om 20:25 uur het volgende bericht stuurde: En nu stank voor dank daar zit ik dan met me bloemen.



Ik zag dat de aangever op 21 maart 2021 om 20:25 uur het volgende bericht stuurde: Sorry



Ik zag dat contact [naam 1] op 21 maart 2021 om 20:25 uur het volgende bericht stuurde: Kom je anders na beneden.



Ik zag dat de aangever op 21 maart 2021 om 20:25 uur het volgende bericht stuurde: Maar ik zit in een moeilijke situatie.



Ik zag dat contact [naam 1] op 21 maart 2021 om 20:26 uur het volgende bericht stuurde: Dan geef ik het via de auto Stap ik niet uit



Ik zag dat de aangever op 21 maart 2021 om 20:25 uur het volgende bericht stuurde: Oke. Ik kom wel even naar buiten 
Waar sta je
Oh nee [voornaam slachtoffer 2] moet naar de wc duurt wel een half uur. Morgen [bijnaam verdachte]



Ik zag dat contact [naam 1] op 21 maart 2021 om 20:26 uur het volgende bericht stuurde: Ik rij nu
Terug
Ik geef het je zoals ALTIJD via de auto ik mis echt onze band



Ik zag dat de aangever op 21 maart 2021 om 20:27 uur het volgende bericht stuurde: Ik ben 
stressen out. Morgen aub. Moet nu echt stoppen ander [voornaam slachtoffer 2] weer in ziekenhuis. 



Ik zag dat contact [naam 1] op 21 maart 2021 om 20:28 uur het volgende bericht stuurde: Neem op. 



Ik zag dat de aangever een gemiste spraak oproep had van contact [naam 1] om 20:28 uur



Ik zag dat de aangever op 21 maart 2021 om 20:30 uur het volgende bericht stuurde: Jamaa



Ik zag dat de aangever een gemiste spraak oproep had van contact [naam 1] om 20:30 uur. 



Ik zag dat contact [naam 1] op 21 maart 2021 om 20:31 uur het volgende bericht stuurde: [voornaam slachtoffer 1]
Ik ben er
Kom
Na beneden.


14. Onderzoek van de politie bevindingen van verbalisant [naam verbalisant 2]

Op 19 maart 2021 heeft aangever [naam slachtoffer 2] 200 euro overgemaakt naar het rekening nummer [rekeningnummer] . Aangever [naam slachtoffer 2] heeft gevraagd naar de naam van de rekeninghouder omdat hij die nodig had bij het overmaken van dit geld. Er werd terug geantwoord: [naam verdachte] .
Van het rekeningnummer [rekeningnummer] bleken de volgende gegevens te zijn:
Naam  			[naam verdachte]
Geboortedatum  	[geboortedatum verdachte]
Geboorteplaats  	[geboorteplaats verdachte]
Woonadres 		[adres verdachte]  [postcode verdachte]  [woonplaats verdachte]


15. Onderzoek van de politie bevindingen van verbalisant [naam verbalisant 2]

Uit dit onderzoek bleek onder andere dat het telefoonnummer van [bijnaam verdachte] het volgende was: [gsm-nummer 1] . 
Ik heb vervolgens een onderzoek in de historische verkeersgegevens van de telefoon van verdachte [naam verdachte] ingesteld naar het bezoek aan het ziekenhuis. Ik zag dat op 10-03-2021 om 17:15 uur en 17:16 uur zijn toestel gebruik maakt van de zendmast die zich in het Albert Schweitzer Ziekenhuis bevindt (Albert Schweitzer [locatie] Dordrecht). Het toestel belt dan met het nummer [gsm-nummer 4] . Dit nummer staat op naam van en is in gebruik bij aangever [naam slachtoffer 2] . Uit de aangevraagde historische verkeersgegevens van het nummer [gsm-nummer 4] blijkt dat nummer zich ook in het Albert Schweitzer ziekenhuis bevindt.



Te zien is dat op 10-03-2021 omstreeks 17:13.22 uur een man naar de ingang loopt. Ook 
heeft hij een petje op. Hij heeft een redelijk fors postuur.



Vervolgens is op deze dag omstreeks 17:14.53 uur een 2e man te zien die naar de ingang loopt. (Tussen de 1e en 2e man is niemand het ziekenhuis ingelopen).



Ik kan met zekerheid zeggen dat de man die op 10 maart 2021 het ziekenhuis in loopt de verdachte [naam medeverdachte 1] betreft.


16. Onderzoek van de politie verklaring van [naam medeverdachte 2]

A: Ik werd opgehaald. Buiten
V: Waar werd je opgehaald?
A: Dat wil ik niet vertellen. Ik heb nog wel even snel naar mijn moeder gegaan en haar een kus gegeven. Hierna ben ik terug naar gegaan. Er zaten met mij erbij drie personen in die auto. De opdrachtgever was de bestuurder.




17. Onderzoek van de politie bevindingen van verbalisant [naam verbalisant 2]
Uit een opgevraagde CIOT op het adres van verdachte [naam verdachte] blijkt dat er een telefoonnummer op zijn naam staat te weten [gsm-nummer 2] . Ik zag dat het nummer in een telefoon heeft gezeten met het Imei nummer [IMEI-nummer] .


Op 21-03-2021 te 1922 uur het toestel zich op de zendmast aan de Lange [adres 1] te Papendrecht bevindt op 0 graden. Wat opvalt is dat de woning van verdachte [naam medeverdachte 2] zich op de [adres 2] te Papendrecht bevindt.



Uit de historische verkeersgegevens van verdachte [naam medeverdachte 2] blijkt dat hij op 21-03-2021 te 19:22 uur ook gebruik maakt van de zendmast aan de lange [adres 1] te Papendrecht op 90 graden. 



De verdachten [naam medeverdachte 2] en [naam verdachte] bevinden zich op hetzelfde tijdstip (19:22 uur) op dezelfde zendmast in Papendrecht.



Uit de verklaring van verdachte [naam medeverdachte 2] blijkt dat hij is opgehaald door de opdrachtgever. Hij is met de auto naar zijn woning in Papendrecht gereden om zijn moeder nog te zien. Hierna is hij in dezelfde auto gestapt en is naar de woning gereden.




Betrokkenheid van de verdachte [naam medeverdachte 1] 
18. Onderzoek van de politie verklaring van [naam slachtoffer 1] 
Ik keek nog door de spieker in de deur en zag [bijnaam medeverdachte 1] voor de deur. Ik zei dat hij geld kwam brengen dat was de afspraak. [bijnaam medeverdachte 1] had de leiding en zei ook dat ik doodging als ik niet meewerkte. Hij bedreigde mij. 

19. Onderzoek van de politie verklaring van [naam slachtoffer 2] 

Ik deed de deur open en hij begon te lopen en vroeg of ik wat wilde hebben. [bijnaam medeverdachte 1] had een mondkapje op de anderen droegen gezichtsbedekkende kleding. Ik werd geslagen en 
geschopt door die ‘ [bijnaam medeverdachte 1] ’ maar achter hem stonden ook mensen en die deden er hartelijk aan mee.














Hoofdstuk 3: De verboden gedragingen en de strafbaarheid



Kwalificatie

De onder 1 2 3 en 4 bewezen feiten zijn in de wet verboden gedragingen en leveren de volgende strafbare feiten op:




Feit 1


afpersing terwijl het feit wordt gepleegd door twee of meer verenigde personen. 





Feit 2 


diefstal voorafgegaan en vergezeld van geweld tegen personen gepleegd met het oogmerk om die diefstal voor te bereiden of gemakkelijk te maken terwijl het feit wordt gepleegd door twee of meer verenigde personen. 





Feit 3 


poging tot afpersing terwijl het feit wordt gepleegd door twee of meer verenigde personen. 





Feit 4 


medeplegen van opzettelijk iemand wederrechtelijk van de vrijheid beroven en beroofd houden.


Strafbaarheid feiten en verdachte

De feiten en de verdachte zijn strafbaar.










Hoofdstuk 4: De onderbouwing van de straf 



Inleiding

De rechtbank zal in dit hoofdstuk beslissen dat aan de verdachte een straf en een maatregel wordt opgelegd en zal uitleggen waarom. 




Eis van de officier van justitie

De officier van justitie heeft een gevangenisstraf geëist van zes jaren en oplegging van de vrijheidsbeperkende maatregel (inhoudende een contactverbod en een locatieverbod met betrekking tot de aangevers) alsmede de dadelijke uitvoerbaarheid daarvan. Hij gaat daarbij uit van dezelfde feiten als die zijn bewezenverklaard. 




Standpunt van de verdediging

De verdediging heeft naar voren gebracht dat er een groot verschil zit tussen de eis van de officier van justitie in deze zaak en de straf die is opgelegd in de zaken van de medeverdachten [naam medeverdachte 3] en [naam medeverdachte 2]  terwijl de verdachte ongeveer dezelfde leeftijd heeft als deze medeverdachten en eveneens thuiswonend is




De beoordeling

Eerst zullen de feiten en omstandigheden worden besproken die bij de strafoplegging een rol spelen. Dan volgen de persoonlijke omstandigheden van de verdachte die van belang zijn. Tot slot volgen de concrete afwegingen van de rechtbank die hebben geleid tot de genoemde straf die aan de verdachte wordt opgelegd.




Feiten en omstandigheden

In de avond van 21 maart 2021 heeft de verdachte de aangeefster uit haar huis gelokt zodat de medeverdachte [naam medeverdachte 1] met anderen het huis kon binnendringen om daar de aangeefster en de aangever (haar partner) vast te houden en te beroven. De aangevers zijn hierbij bedreigd (dat vingers zouden worden afgeknipt en dat de aangevers zouden worden gedood) en mishandeld met het doel om toegang te krijgen tot de bankrekening van de aangever. Op deze rekening zou een uit een erfenis ontvangen geldbedrag staan. Tot de volgende ochtend zijn de aangevers vastgehouden. Voor de slachtoffers moet het zeer beangstigend zijn geweest om na te zijn mishandeld en bedreigd een hele nacht vastgebonden en onder bewaking in hun woning te moeten doorbrengen. De situatie is slechts beëindigd doordat aangever [naam slachtoffer 2]  nadat de overgebleven overvallers in slaap waren gevallen de politie heeft weten te bellen. Als dat niet was gebeurd had de gijzeling mogelijk nog enkele dagen langer geduurd. De verdachte en zijn mededaders hebben door hun handelen een ernstige inbreuk gemaakt op de persoonlijke levenssfeer van de slachtoffers in hun eigen woning de plek waar zij zich bij uitstek veilig zouden moeten voelen. 



Uit het dossier doemt het beeld op van een verdachte en zijn mededaders die weinig respect hadden voor de (kwetsbare) aangevers. De verdachte was de vaste dealer van de aangevers. Hij heeft de aangeefster de bewuste avond naar buiten gelokt met onder andere de belofte van bloemen en met geveinsde vertrouwenwekkende woorden. Toen zij hier in eerste instantie geen gehoor aan gaf werd de verdachte boos en gedroeg hij zich soms bijna manipulatief. De rechtbank heeft sterk de indruk dat de verdachten hun kans schoon zagen en dat in de ogen van de verdachten de aangevers - onder andere vanwege hun verslaving -makkelijke slachtoffers leken.  




Persoonlijke omstandigheden


Strafblad

Uit een uittreksel uit de justitiële documentatie van 30 september 2021 blijkt dat de verdachte niet eerder is veroordeeld voor soortgelijke strafbare feiten. 




Concrete afwegingen

Gezien de ernst van de feiten kan niet anders worden gereageerd dan met het opleggen van een gevangenisstraf. Bij de bepaling van de duur van de gevangenisstraf heeft de rechtbank acht geslagen op straffen die in soortgelijke zaken worden opgelegd. 



De rechtbank zal in matigende zin afwijken van de eis van de officier van justitie gelet op de jonge leeftijd van de verdachte en de straf die is opgelegd in de zaak van de medeverdachte [naam medeverdachte 2] .



Ter voorkoming van strafbare feiten wordt aan de verdachte de maatregel strekkende tot beperking van de vrijheid voor de duur van twee jaren opgelegd inhoudende een contactverbod met [naam slachtoffer 1] en [naam slachtoffer 2] en een locatieverbod voor de [plaats delict] te Dordrecht. Er moet ernstig rekening mee worden gehouden dat de verdachte opnieuw een strafbaar feit pleegt of zich belastend gedraagt jegens deze personen. Daarom zal deze maatregel dadelijk uitvoerbaar worden verklaard. 




Conclusie

Voor de bewezenverklaarde feiten wordt aan de verdachte een gevangenisstraf opgelegd van drie jaar en een locatie- en contactverbod met betrekking tot de aangevers. 




Wettelijke voorschriften

Bij de strafoplegging is gelet op de artikelen 36f 38v 38w 45 47 57 282 312 en 317 van het Wetboek van Strafrecht.










Hoofdstuk 5: Vorderingen van de benadeelde partijen 



Vorderingen


        [naam slachtoffer 1] heeft als benadeelde partij in verband met alle feiten € 1.89000 aan materiële schade en € 6.00000 aan immateriële schade gevorderd te vermeerderen met de wettelijke rente en met oplegging van de schadevergoedingsmaatregel.




        [naam slachtoffer 2] heeft als benadeelde partij in verband met alle feiten € 6.00000 aan immateriële schade gevorderd te vermeerderen met de wettelijke rente en oplegging van de schadevergoedingsmaatregel. 




Standpunt officier van justitie

De officier van justitie heeft geconcludeerd tot volledige toewijzing van de vorderingen van [naam slachtoffer 1] tot een bedrag van € 7.89000 en [naam slachtoffer 2] tot een bedrag van € 6.00000 te vermeerderen met de wettelijke rente en met oplegging van de schadevergoedingsmaatregel.




Standpunt verdediging

De verdediging heeft zich op het standpunt gesteld dat de benadeelde partijen niet-ontvankelijk dienen te worden verklaard. 




Beoordeling






          [naam slachtoffer 1] 


Materiële schade 

De rechtbank stelt vast dat aan de benadeelde partij door de onder de vier bewezen verklaarde strafbare feiten rechtstreeks materiële schade is toegebracht. De begroting van de gevorderde schadevergoeding (€ 1.84000 gepind geld met de gestolen bankpas en € 5000 voor de Apple iPhone 6s) komt de rechtbank ook overigens niet onrechtmatig of ongegrond voor. De vordering zal daarom worden toegewezen tot een bedrag van € 1.89000.




Immateriële schade 
De rechtbank stelt vast dat aan de benadeelde partij [naam slachtoffer 1] door de bewezen verklaarde strafbare feiten rechtstreeks immateriële schade is toegebracht. Die schade zal naar maatstaven van billijkheid worden vastgesteld op € 5.00000 zodat de vordering tot dit bedrag zal worden toegewezen en voor het overige niet ontvankelijk zal worden verklaard.  




          [naam slachtoffer 2] 


Immateriële schade 

De rechtbank stelt vast dat aan de benadeelde partij [naam slachtoffer 2] door de bewezen verklaarde strafbare feiten rechtstreeks immateriële schade is toegebracht. Die schade zal naar maatstaven van billijkheid worden vastgesteld op € 5.00000 zodat de vordering tot dit bedrag zal worden toegewezen en voor het overige niet ontvankelijk zal worden verklaard. 



Nu de vorderingen van de benadeelde partijen (grotendeels) zullen worden toegewezen zal de verdachte worden veroordeeld in de kosten die de benadeelde partijen hebben gemaakt tot op heden begroot op nihil en ten behoeve van de tenuitvoerlegging nog zullen maken.



Ook wordt de schadevergoedingsmaatregel als bedoeld in artikel 36f Sr opgelegd. Dit betekent dat de verdachte de schadevergoeding aan de Staat moet betalen die dit bedrag vervolgens uitkeert aan de benadeelde partijen.
Nu er meerdere daders bij dit feit betrokken zijn geweest wordt hoofdelijkheid toegepast. Dit betekent - kort samengevat - dat de daders gezamenlijk het verschuldigde bedrag moeten betalen maar daar wel persoonlijk voor kunnen worden aangesproken. 




Conclusies

De verdachte moet de benadeelde partij [naam slachtoffer 1] een vergoeding betalen van € 1.89000 voor materiële schade en een vergoeding van € 5.00000 voor immateriële schade. 



De verdachte moet de benadeelde partij [naam slachtoffer 2] een vergoeding betalen van € 5.00000 voor immateriële schade. 



De toegewezen bedragen worden vermeerderd met de wettelijke rente vanaf 22 maart 2021.  



De verdachte zal ook worden veroordeeld in de kosten die de benadeelde partijen hebben gemaakt en ten behoeve van de tenuitvoerlegging van deze uitspraak nog zullen maken. Deze kosten worden op dit moment begroot op nihil. 



Voor het overige worden de vorderingen niet ontvankelijk verklaard. 



Om te bevorderen dat de schade door verdachte wordt vergoed zal de rechtbank de maatregel van artikel 36f Sr opleggen. 





Hoofdstuk 6: Beslissing over de vordering tenuitvoerlegging



Voorwaardelijke straf

Bij vonnis van 2 december 2019 van de politierechter van deze rechtbank is de verdachte veroordeeld tot een gevangenisstraf van één maand met aftrek waarvan 16 dagen voorwaardelijk en een proeftijd van twee jaar. De proeftijd is ingegaan op 16 december 2019. 




Standpunt officier van justitie

De officier van justitie is van mening dat de vordering moet worden toegewezen. 




Standpunt verdediging

Volgens de verdediging moet de vordering worden afgewezen. 

Beoordeling 

De hierboven bewezen verklaarde feiten zijn na het wijzen van dit vonnis en voor het einde van de proeftijd gepleegd. Door het plegen van de bewezen feiten heeft de verdachte de aan het vonnis verbonden algemene voorwaarde dat hij voor het einde van de proeftijd geen nieuwe strafbare feiten zou plegen niet nageleefd. 



Daarom beslist de rechtbank tot de tenuitvoerlegging van het voorwaardelijk gedeelte van de straf. De rechtbank ziet in geen reden om daarvan af te zien. 




Conclusie

De tenuitvoerlegging van de in het genoemde vonnis opgelegde voorwaardelijke straf zal worden toegewezen.





Hoofdstuk 7: Beslissingen in het kort en ondertekening 


De rechtbank:



verklaart bewezen dat de verdachte de onder 1 2 3 en 4 ten laste gelegde feiten zoals dit in hoofdstuk 2 is omschreven heeft begaan;



verklaart niet bewezen wat aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;



stelt vast dat het bewezen verklaarde oplevert de in hoofdstuk 3 vermelde strafbare feiten;



verklaart de verdachte strafbaar;



veroordeelt de verdachte tot een gevangenisstraf voor de duur van 3 (drie) jaar; 
beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht;



legt de veroordeelde op de maatregel strekkende tot beperking van de vrijheid voor de duur van 2 jaren inhoudende dat de veroordeelde wordt bevolen:

1. zich niet op te houden in de [plaats delict] te Dordrecht gedurende twee jaren na heden;
2. zich te onthouden van direct of indirect contact met: 


        [naam slachtoffer 1]  geboren op [geboortedatum slachtoffer 1] te [geboorteplaats slachtoffer 1]  en 

        [naam slachtoffer 2]  geboren op [geboortedatum slachtoffer 2] te [geboorteplaats slachtoffer 2]  
gedurende twee jaren na heden; 



beveelt dat voor het geval de veroordeelde niet aan de maatregel voldoet vervangende hechtenis zal worden toegepast;



bepaalt dat voor iedere keer dat niet aan de maatregel wordt voldaan vervangende hechtenis wordt toegepast voor de duur van 2 (twee) weken met een totale duur van ten hoogste zes maanden;



beveelt dat de maatregel dadelijk uitvoerbaar is;



veroordeelt de verdachte hoofdelijk met zijn mededaders zodat wanneer een betaalt de ander zal zijn bevrijd om tegen behoorlijk bewijs van kwijting aan de benadeelde partij [naam slachtoffer 1]  te betalen een bedrag van € 6.89000 (zegge: zesduizend achthonderdnegentig euro) bestaande uit € 1.89000 aan materiële schade en € 5.00000 aan immateriële schade te vermeerderen met de wettelijke rente hierover vanaf 22 maart 2021 tot aan de dag der algehele voldoening;



veroordeelt de verdachte hoofdelijk met zijn mededaders zodat wanneer een betaalt de ander zal zijn bevrijd om tegen behoorlijk bewijs van kwijting aan de benadeelde partij [naam slachtoffer 2]  te betalen een bedrag van € 5.00000 (zegge: vijfduizend euro) bestaande uit € 5.00000 aan immateriële schade te vermeerderen met de wettelijke rente hierover vanaf 22 maart 2021 tot aan de dag der algehele voldoening;
veroordeelt de verdachte in de proceskosten door de benadeelde partijen gemaakt tot op heden aan de zijde van de benadeelde partijen begroot op nihil  aan salaris voor de advocaat en in de kosten ten behoeve van de tenuitvoerlegging nog te maken;



verklaart de benadeelde partijen voor het overige niet ontvankelijk in de vordering;



legt aan de verdachte de maatregel tot schadevergoeding op inhoudende de verplichting aan de staat ten behoeve van de benadeelde partij [naam slachtoffer 1] te betalen € 6.89000 (hoofdsom zegge: zesduizend achthonderdnegentig euro) vermeerderd met de wettelijke rente vanaf 22 maart 2021 tot aan de dag van de algehele voldoening; bepaalt dat indien volledig verhaal van de hoofdsom van € 6.89000 niet mogelijk blijkt gijzeling kan worden toegepast voor de duur van 69 dagen; de toepassing van de gijzeling heft de betalingsverplichting niet op;



legt aan de verdachte de maatregel tot schadevergoeding op inhoudende de verplichting aan de staat ten behoeve van de benadeelde partij [naam slachtoffer 2] te betalen € 5.00000 (hoofdsom zegge: vijfduizend euro) vermeerderd met de wettelijke rente vanaf 22 maart 2021 tot aan de dag van de algehele voldoening; bepaalt dat indien volledig verhaal van de hoofdsom van €5.00000 niet mogelijk blijkt gijzeling kan worden toegepast voor de duur van 60 dagen; de toepassing van de gijzeling heft de betalingsverplichting niet op;



verstaat dat betaling aan de benadeelde partijen waaronder begrepen betaling door zijn mededaders tevens geldt als betaling aan de staat ten behoeve van de benadeelde partijen en omgekeerd;



gelast de tenuitvoerlegging van het voorwaardelijke gedeelte groot 16 dagen van de bij vonnis van 2 december 2019 van de politierechter in  deze rechtbank aan de veroordeelde opgelegde gevangenisstraf. 




Dit vonnis is gewezen door:
mr. J.H. Janssen voorzitter
en mrs. M.V. Scheffers en T.M. Riemens rechters
in tegenwoordigheid van mr. B.A.M. Elst griffier
en uitgesproken op de openbare zitting van deze rechtbank op 10 november 2021.





De paginanummers die in de voetnoten worden genoemd verwijzen naar schriftelijke stukken ex art. 344 Sv die zijn opgenomen in het ‘Zaaksdossier [dossiernaam] ; tenzij anders is vermeld. In dit geval betreft dat pagina’s 39 e.v.


Pagina’s 52 e.v.


Pagina’s 54 e.v.


Pagina’s 71 e.v. 


Pagina’s 128 e.v. 


Pagina’s 3 e.v. 


Pagina’s 39 e.v.


Pagina’s 54 e.v.


Pagina’s 71 e.v. 


Pagina’s 297 e.v. 


Pagina’s 81 e.v. 


Pagina’s 324 e.v. 


Pagina’s 251 e.v. 


Pagina’s 122 e.v. 


Pagina’s 308 e.v. 


Pagina’s 39 e.v.


Pagina’s 54 e.v.

