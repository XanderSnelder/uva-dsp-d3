


Rechtbank Rotterdam




Team straf 1





Parketnummer: 10/177776-20 (dagvaarding I) en 10/711022-20 (dagvaarding II)


(ter terechtzitting gevoegd)


Datum uitspraak: 14 december 2022


Tegenspraak






Vonnis van de rechtbank Rotterdam meervoudige kamer voor strafzaken in de zaken tegen de verdachte:






[verdachte01] 



geboren te [geboorteplaats01] op [geboortedatum01] 1977


ingeschreven in de basisregistratie personen op het adres


[adres01]  [postcode01] [plaats01] 


raadsman mr. A.J.M. Bommer advocaat te Rotterdam.






1.

Onderzoek op de terechtzitting


Gelet is op het onderzoek op de terechtzitting van 30 november 2022.





2.

Tenlastelegging


Aan de verdachte is ten laste gelegd hetgeen is vermeld in de dagvaardingen. De tekst van de tenlastelegging is als bijlage I aan dit vonnis gehecht.





3.

Eis officier van justitie


De officier van justitie mr. T.J. Lindhout heeft gevorderd:




vrijspraak van het op dagvaarding I onder 1 primair impliciet primair en het op dagvaarding II onder 4 ten laste gelegde;




bewezenverklaring van het op dagvaarding I onder 1 primair impliciet subsidiair en onder 2 (met uitzondering van het ten laste gelegde medeplegen) en van het op dagvaarding II onder 1 2 3 en 5 ten laste gelegde;




veroordeling van de verdachte tot een gevangenisstraf voor de duur van 9 maanden met aftrek van voorarrest waarvan 3 maanden voorwaardelijk met een proeftijd van 3 jaar en als bijzondere voorwaarde een contactverbod met [slachtoffer01] en [slachtoffer02] .







4.

Waardering van het bewijs



4.1.




Vrijspraak zonder nadere motivering medeplegen poging tot doodslag [slachtoffer03]  vernieling mishandeling [slachtoffer02] en wederrechtelijk binnendringen



Met de officier van justitie en de verdediging is de rechtbank van oordeel dat het op dagvaarding I onder 1 primair impliciet primair en het op dagvaarding II onder 4 ten laste gelegde niet wettig en overtuigend is bewezen zodat de verdachte daarvan zonder nadere motivering zal worden vrijgesproken.





Ook acht de rechtbank het op dagvaarding II onder 3 en 5 ten laste gelegde niet wettig en overtuigend bewezen. Voor wat betreft de onder 3 ten laste gelegde mishandeling betreft het het woord van aangeefster tegenover dat van de verdachte en er is voor het overige onvoldoende steunbewijs voor de verklaring van aangeefster. Voor wat betreft het onder 5 ten laste gelegde is de rechtbank met de verdediging van oordeel dat er onvoldoende wettig en overtuigend bewijs is voor de wederrechtelijkheid van het binnendringen.





De verdachte wordt ook daarvan vrijgesproken.





4.2.




Bewezenverklaring zonder nadere motivering vuurwapenbezit en bedreiging



Het op dagvaarding II onder 1 en 2 ten laste gelegde is door de verdachte bekend. Deze feiten zullen zonder nadere bespreking bewezen worden verklaard.





4.3.



Bewijswaardering dagvaarding I feit 1 primair impliciet subsidiair






Medeplegen





4.3.1.




Standpunt verdediging



De verdediging heeft vrijspraak bepleit van het ten laste gelegde medeplegen van de poging tot het toebrengen van zwaar lichamelijk letsel.





4.3.2.




Beoordeling



De rechtbank acht met de officier van justitie en de verdediging poging tot zware mishandeling van [slachtoffer01] wettig en overtuigend bewezen. Uit de bewijsmiddelen volgt dat de verdachte aangever [slachtoffer01] met de bovenkant van een barkruk op het lichaam heeft geslagen. Nadat aangever [slachtoffer01] door een vuistslag van de verdachte op de grond was gekomen heeft de verdachte samen met de medeverdachte [medeverdachte01] meerdere keren met een geschoeide voet tegen het hoofd en het lichaam van aangever [slachtoffer01] geschopt. De rechtbank is van oordeel dat daarbij sprake was van een nauwe en bewuste samenwerking tussen de verdachte en zijn medeverdachte. De medeverdachte heeft in eerste instantie getracht de verdachte en aangever [slachtoffer01] uit elkaar te halen maar kort daarop heeft medeverdachte [medeverdachte01] zich zo significant aangesloten bij de geweldshandelingen van de verdachte jegens aangever [slachtoffer01]  dat de rechtbank daaruit afleidt dat de verdachte en de medeverdachte [medeverdachte01] gezamenlijk de opzet hebben gehad om aangever [slachtoffer01] zwaar lichamelijk letsel toe te brengen. De rechtbank acht het medeplegen van de poging tot zware mishandeling van aangever [slachtoffer01] bewezen.





4.3.3.




Conclusie



Bewezen is het medeplegen van poging tot zware mishandeling.






4.4.



Bewezenverklaring





In bijlage II heeft de rechtbank de inhoud van wettige bewijsmiddelen opgenomen houdende voor de bewezenverklaring redengevende feiten en omstandigheden. Op grond daarvan en op grond van de redengevende inhoud van het voorgaande is wettig en overtuigend bewezen dat de verdachte het op dagvaarding I onder 1 primair impliciet subsidiair en onder 2 ten laste gelegde heeft begaan.





In bijlage III heeft de rechtbank een opgave gedaan van wettige bewijsmiddelen houdende voor de bewezenverklaring redengevende feiten en omstandigheden. Met deze opgave wordt volstaan nu de verdachte het op dagvaarding II onder 1 en 2 bewezen verklaarde heeft bekend en geen verweer is gevoerd dat strekt tot vrijspraak. Op grond daarvan is wettig en overtuigend bewezen dat de verdachte het op dagvaarding II onder 1 en 2 bewezen ten laste gelegde heeft begaan.





De verdachte heeft de bewezen verklaarde feiten op die wijze begaan dat:






Dagvaarding I






1



primair



hij op 13 december 2019 te Rotterdam


tezamen en in vereniging met een ander


ter uitvoering van het door verdachte voorgenomen misdrijf om opzettelijk een


persoon genaamd [slachtoffer03] zwaar


lichamelijk letsel toe te brengen met dat opzet


-tegen het hoofd heeft geschopt en tegen het lichaam


van die [slachtoffer03] terwijl die [slachtoffer03] op de grond lag en


-met de bovenkant van een barkruk heeft geslagen op het lichaam


van die [slachtoffer03]  terwijl de uitvoering van dat voorgenomen misdrijf niet is voltooid;





2


hij op 13 december 2019 te Rotterdam


[slachtoffer04] heeft mishandeld door in het gezicht te stompen;




Dagvaarding II






1.


hij in de periode van 1 oktober 2008 tot en met 24 april 2020 te


Rotterdam


een wapen als bedoeld in artikel 2 lid 1 Categorie III onder 1 van de Wet


wapens en munitie


te weten een vuurwapen in de zin van artikel 1 onder 3 van die wet in de vorm


van een pistool van het merk Tanfoglio type GT28 kaliber 6.35 mm


en (daarbij)voor dat wapen geschikte munitie voorhanden heeft gehad;





2.


hij in of omstreeks de periode van 1 februari 2020 tot en met 20 april 2020 te


Rotterdam


[slachtoffer02] en de broer van die [slachtoffer02] genaamd [slachtoffer05]


 (meermaal) heeft bedreigd


met enig misdrijf tegen het leven gericht en met zware mishandeling


door


- die [slachtoffer02] berichten te sturen via Whatsapp en/of SMS


en/of Facebook-Messenger met daarin (onder andere) de teksten:


"Ik ben blij dat je op gekankerd bent. Je moet op je hoede


zijn" en/of "het valt niet mee om je broer te pakken. Hij zit steeds binnen.


Als ik hem tegen kom sla ik zijn kop er af" en


"als je me leeg trek pak ik 2 levens kk gek beter stop je nu


vuile vieze kankerhoer" " Hij gaat er exbt aan" en/of "1 ding is zeker jullie


hebben geen leven meer" en


"Je broer gaat het echt krijgen" " Al me woede ga


ik erin stoppen tot er geen beweging meer in zit" "Jou broer ga ik slopen


Op kk"  "Maar je broer wil ik niet meer bij [naam01] zien Anders eigen risico


(. .. ) Anders zorg ik wel at hij niet in staat is om te zien En dan meen ik


echt Dan sla ik ze kk hersens in met een hamer En als je zo door ga doe ik


misschien nu wel Dan weet je da be Dit is nog niet klaar" "Kom goed kk lijers


jullie allemaal Kk nsvers Ik ben klaar met mensen als jullie Ga xmaar door en


blaas je kk kop eraf Kk steuntrekkende kk nsbers We zullen zien wie er ee


hoeren jong is Kk bastaard" "Ik zou maar op me hoede zijn als ik


jullienwas" "Bet val nie mee om je broer te pakken hij blijf maar binnen


zitten Met moeders" "Zeg mar anders knal ik er 1 van door hun hoofd" en


"Ik zal je nog wat zeggen de eerste keer als ik je broer zie sla ik hem gelijk


boven op ze muil"


althans (telkens) berichten van gelijke dreigende aard of strekking.





Hetgeen meer of anders is ten laste gelegd is niet bewezen. De verdachte moet ook daarvan worden vrijgesproken.







5.

Strafbaarheid feiten


De bewezen feiten leveren op:





Dagvaarding I






1.



primair




medeplegen van poging tot zware mishandeling






2.



mishandeling





Dagvaarding II






1.



De eendaadse samenloop van







handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III




en







handelen in strijd met artikel 26 eerste lid van de Wet wapens en munitie






2.



bedreiging met enig misdrijf tegen het leven gericht en met zware mishandeling meermalen gepleegd






Er zijn geen feiten of omstandigheden aannemelijk geworden die de strafbaarheid van de feiten uitsluiten.





De feiten zijn dus strafbaar.






6.

Strafbaarheid verdachte


Er is geen omstandigheid aannemelijk geworden die de strafbaarheid van de verdachte uitsluit.




De verdachte is dus strafbaar.






7.

Motivering straf


De straffen die aan de verdachte worden opgelegd zijn gegrond op de ernst van de feiten de omstandigheden waaronder de feiten zijn begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.




In de vroege ochtend van 13 december 2019 heeft de verdachte onder invloed van alcohol en drugs in een café slachtoffer [slachtoffer04] mishandeld door hem uit het niets een vuistslag in het gezicht te geven. Deze mishandeling is uitgelopen op een vechtpartij waarbij de verdachte samen met medeverdachte [medeverdachte01] heeft geprobeerd om slachtoffer [slachtoffer01] zwaar lichamelijk letsel toe te brengen. De verdachte heeft slachtoffer [slachtoffer01] met een barkruk geslagen en met zijn mededader heeft de verdachte slachtoffer [slachtoffer01] meermalen tegen het hoofd en lichaam geschopt. De verdachte heeft met dit forse geweld op grove wijze inbreuk gemaakt op de lichamelijke integriteit en gezondheid van de slachtoffers maar ook op hun vertrouwen in mensen om zich heen en in de maatschappij. Voorts veroorzaken dergelijke feiten gevoelens van onveiligheid en onrust bij de slachtoffers en in de maatschappij. Daarnaast heeft de verdachte zich schuldig gemaakt aan het bedreigen van zijn ex-partner en haar broer met de dood en met zware mishandeling door zijn ex-partner gedurende een paar maanden veelvuldig bedreigende berichten te sturen. Dit moet voor zijn ex-partner en haar broer bijzonder angstig zijn geweest. Ook dergelijke feiten veroorzaken gevoelens van onveiligheid. De rechtbank rekent dit de verdachte zwaar aan. De verdachte heeft zich daarnaast nog schuldig gemaakt aan het in zijn woning voorhanden hebben van een vuurwapen met bijbehorende munitie. Het ongecontroleerde bezit van vuurwapens verhoogt het risico op levensbedreigende geweldsdelicten en brengt zodoende grote veiligheidsrisico’s met zich. De ervaring leert dat het bezit van vuurwapens niet zelden leidt tot het (ondeskundig) gebruik daarvan met alle ernstige gevolgen voor anderen van dien.





De rechtbank heeft acht geslagen op een uittreksel uit de justitiële documentatie van


14 november 2022 waaruit blijkt dat de verdachte in de afgelopen vijf jaar niet is veroordeeld voor soortgelijke strafbare feiten.





Het Leger des Heils afdeling reclassering heeft een rapport over de verdachte opgemaakt gedateerd 26 oktober 2021. Dit rapport houdt het volgende in.


Ten tijde van de delicten waren er aanwijzingen voor psychische problemen en was de verdachte cocaïneverslaafd en gebruikte hij veelvuldig alcohol. Ten tijde van het uitgaansgeweld was hij onder invloed van alcohol wat van invloed lijkt te zijn geweest op het geweldsgebruik. Hij heeft impulsief en onder invloed gehandeld en heeft de interpersoonlijke problemen met zijn toenmalige vriendin niet adequaat het hoofd weten te bieden. De verdachte heeft zichzelf aangemeld voor een opname in een afkickkliniek en heeft in augustus 2020 een afkickprogramma in een kliniek van IGHD (Ik Ga Het Doen) Verslavingszorg doorlopen. Hij is sindsdien abstinent van cocaïne en alcoholgebruik. De verdachte heeft zijn werkgever op de hoogte gebracht van zijn verslaving en van de strafzaken waarna er gesprekken met de werkgever hebben plaatsgevonden welke hij positief doorlopen heeft. Hij is 10 jaar werkzaam bij dezelfde werkgever heeft een vast contract een koophuis en een financieel gezonde situatie. Er is sprake van een positief sociaal netwerk. Zijn huidige vriendin en een vriend heeft hij ook op de hoogte gebracht van zijn verslaving(sverleden) en de strafzaak. Op dit moment zijn er geen leefgebieden waarop aldus de reclassering ingezet zou kunnen worden ter vermindering van recidive. De verdachte heeft hierin zelf al een aanzienlijke inzet getoond. Het risico op recidive letselschade en het onttrekken aan voorwaarden wordt ingeschat als laag. Geadviseerd wordt een straf zonder bijzondere voorwaarden op te leggen. De reclassering acht interventies of toezicht niet nodig. Wanneer de verdachte een onvoorwaardelijke gevangenisstraf opgelegd krijgt kan dit van negatieve invloed zijn op het risico op recidive. Wanneer hij zijn werk en/of zijn relatie verliest kan dit (door psychische belasting) het risico op een terugval in middelen vergroten wat vervolgens de kans op delictgedrag vergroot. Ook kan dit problemen op andere leefgebieden zoals huisvesting of financiële situatie veroorzaken.


De rechtbank heeft acht geslagen op dit rapport.





Gelet op hetgeen de rechtbank hierboven heeft overwogen komt zij tot de volgende conclusies.





Gezien de ernst van de feiten kan in beginsel niet anders worden gereageerd dan met het opleggen van een gevangenisstraf. Nu de rechtbank minder feiten bewezen heeft verklaard dan de feiten waarop de eis van de officier van justitie is gebaseerd mede gelet op het tijdsverloop sinds het bewezenverklaarde en nu niet is gebleken dat de verdachte in de tussentijd nieuwe strafbare feiten heeft gepleegd zal de rechtbank afzien van het opleggen van een onvoorwaardelijke gevangenisstraf. In plaats daarvan wordt een taakstraf opgelegd en een voorwaardelijke gevangenisstraf. Het opleggen van contactverboden als bijzondere voorwaarde is daarbij naar het oordeel van de rechtbank noodzakelijk. De voorwaardelijke straf dient er ook toe de verdachte ervan te weerhouden in de toekomst opnieuw strafbare feiten te plegen.





Alles afwegend acht de rechtbank een taakstraf van 180 uren met aftrek van voorarrest en een voorwaardelijke gevangenisstraf van 12 weken met een proeftijd van twee jaren passend en geboden.






8.

Vorderingen benadeelde partijen / schadevergoedingsmaatregel


Als benadeelde partij heeft zich in het geding gevoegd [slachtoffer01]  ter zake van de op dagvaarding I onder 1 ten laste gelegde feiten. De benadeelde partij vordert een vergoeding van € 4.14374 aan materiële schade bestaande uit € 35874 aan eigen risico voor zorgkosten 2019 € 385- aan eigen risico voor zorgkosten 2020 en € 3.400- aan inkomstenderving. Ook vordert de benadeelde partij een vergoeding van € 5.000- aan immateriële schade.




Als benadeelde partij heeft zich ook in het geding gevoegd [slachtoffer05]  ter zake van het op dagvaarding II onder 4 ten laste gelegde feit. De benadeelde partij vordert een vergoeding van € 1.580- aan materiële schade bestaande uit reparatiekosten in verband met schade aan zijn auto.




8.1.




Standpunt officier van justitie



De officier van justitie heeft geconcludeerd tot toewijzing van de vordering van de benadeelde partij [slachtoffer01]  vermeerderd met wettelijke rente en oplegging van de schadevergoedingsmaatregel met dien verstande dat de vordering tot vergoeding van immateriële schade dient te worden gematigd tot een bedrag van € 1.000- met niet-ontvankelijk verklaring ten aanzien van het resterende deel van de vordering.


De officier van justitie heeft geconcludeerd tot niet-ontvankelijk verklaring van de benadeelde partij [slachtoffer05] in zijn vordering nu zij ten aanzien van het op dagvaarding II onder 4 ten laste gelegde tot vrijspraak heeft geconcludeerd.





8.2.




Standpunt verdediging



De verdediging stelt zich ten aanzien van de vordering van [slachtoffer01] voor materiële schade op het standpunt dat het eigen risico aan zorgkosten 2019 voor toewijzing vatbaar is. De gevorderde vergoeding voor het eigen risico aan zorgkosten 2020 dient te worden afgewezen nu onvoldoende is onderbouwd dat in die periode kosten zijn gemaakt als gevolg van het ten laste gelegde feit. De gevorderde vergoeding voor inkomstenderving dient te worden gematigd in die zin dat moet worden uitgegaan van een uurloon van € 35- zijnde het uurloon na aftrek van af te dragen BTW en belasting. De verdediging stelt zich ten aanzien van de vordering voor immateriële schade op het standpunt dat deze moet worden gematigd tot een bedrag van € 1.000-.





8.3.



Beoordeling






Vordering [slachtoffer01]



Vast is komen te staan dat aan de benadeelde partij door het op dagvaarding I onder 1 primair impliciet subsidiair bewezen verklaarde strafbare feit rechtstreeks (materiële) schade is toegebracht. De gevorderde schadevergoeding voor het eigen risico aan zorgkosten 2019 is genoegzaam onderbouwd en is door de verdachte niet weersproken. Ook de gevorderde schadevergoeding voor het eigen risico aan zorgkosten 2020 is genoegzaam onderbouwd. Uit het overzicht zorgkosten 2020 blijkt dat de benadeelde partij in 2020 zorgkosten heeft gemaakt bij de Afdeling Neurologie van het Maasstad Ziekenhuis. De vordering wordt daarom ten aanzien van de posten eigen risico zorgkosten 2019 en 2020 toegewezen. De benadeelde partij heeft ook een bedrag aan inkomstenderving opgevoerd van € 3.400- opgebouwd uit 80 arbeidsuren maal een uurtarief van € 4250. Onweersproken is komen vast te staan dat de benadeelde partij door het bewezenverklaarde strafbare feit 10 dagen niet heeft kunnen werken en dat hij als zelfstandig ondernemer zonder personeel hierdoor inkomsten heeft gederfd. De rechtbank zal echter uitgaan van een lager uurtarief vanwege nog af te dragen BTW en belasting en zal het bedrag aan inkomstenderving begroten op een bedrag van € 1.700-. Voor het meer gevorderde met betrekking tot deze schadepost zal de benadeelde partij niet-ontvankelijk worden verklaard.





Daarnaast is vast komen te staan dat de benadeelde partij door het op dagvaarding I onder 1 primair impliciet subsidiair bewezen verklaarde strafbare feit rechtstreeks immateriële schade heeft geleden. Die schade zal op dit moment op basis van de thans gebleken feiten en omstandigheden naar maatstaven van billijkheid worden vastgesteld op € 1.000- gelet op de schadevergoeding die in soortgelijke gevallen wordt opgelegd. De benadeelde partij zal voor het overige niet-ontvankelijk worden verklaard. De rechtbank is van oordeel dat dit deel van de vordering een onevenredige belasting van het strafproces zou vormen. Dit deel van de vordering kan derhalve slechts bij de burgerlijke rechter worden aangebracht.





Nu de verdachte het strafbare feit ter zake waarvan schadevergoeding zal worden toegekend samen met een mededader heeft gepleegd zijn zij daarvoor ieder hoofdelijk aansprakelijk. Indien en voor zover de mededader de benadeelde partij betaalt is de verdachte in zoverre jegens de benadeelde partij van deze betalingsverplichting bevrijd.



De benadeelde partij heeft gevorderd het te vergoeden bedrag te vermeerderen met wettelijke rente. De rechtbank bepaalt dat het te vergoeden schadebedrag vermeerderd wordt met wettelijke rente vanaf 13 december 2019.





Nu de vordering van de benadeelde partij (in overwegende mate) zal worden toegewezen zal de verdachte worden veroordeeld in de kosten door de benadeelde partij gemaakt tot op heden begroot op nihil en in de kosten ten behoeve van de tenuitvoerlegging nog te maken.






Vordering [slachtoffer05]



De benadeelde partij [slachtoffer05] zal in de vordering niet-ontvankelijk worden verklaard omdat de verdachte ten aanzien van het op dagvaarding II onder 4 ten laste gelegde wordt vrijgesproken.





8.4.




Conclusie



De verdachte moet de benadeelde partij [slachtoffer01] een schadevergoeding betalen van


€ 3.44374 vermeerderd met de wettelijke rente en kosten als hieronder in de beslissing vermeld. Tevens wordt oplegging van de hierna te noemen maatregel als bedoeld in artikel 36f van het Wetboek van Strafrecht passend en geboden geacht. Over een deel van de gevorderde schadevergoeding wordt in deze procedure geen inhoudelijke beslissing genomen.







9.

Toepasselijke wettelijke voorschriften


Gelet is op de artikelen 9 14a 14b 14c 22c 22d 36f 45 47 55 57 285 300 en 302 van het Wetboek van Strafrecht en de artikelen 26 en 55 van de Wet wapens en munitie.





10.

Bijlagen


De in dit vonnis genoemde bijlagen maken deel uit van dit vonnis.





11.

Beslissing


De rechtbank:




verklaart niet bewezen dat de verdachte de op dagvaarding I onder 1 primair impliciet primair en op dagvaarding II onder 3 4 en 5 ten laste gelegde feiten heeft begaan en spreekt de verdachte daarvan vrij;





verklaart bewezen dat de verdachte de op dagvaarding I onder 1 primair impliciet subsidiair en onder 2 en de op dagvaarding II onder 1 en 2 ten laste gelegde feiten zoals hiervoor omschreven heeft begaan;





verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte ook daarvan vrij;





stelt vast dat het bewezen verklaarde oplevert de hiervoor vermelde strafbare feiten;





verklaart de verdachte strafbaar;





veroordeelt de verdachte tot een

gevangenisstraf voor de duur van 12 (twaalf) weken

;



bepaalt dat deze gevangenisstraf niet ten uitvoer zal worden gelegd tenzij de rechter later anders mocht gelasten;





verbindt hieraan een

proeftijd

 die wordt gesteld op

2 jaar

;





tenuitvoerlegging kan worden gelast als de veroordeelde de algemene voorwaarde niet naleeft en ook als de veroordeelde gedurende de proeftijd de bijzondere voorwaarde niet naleeft of een voorwaarde die daaraan van rechtswege is verbonden;





stelt als algemene voorwaarde:



- de veroordeelde zal zich vóór het einde van de proeftijd niet aan een strafbaar feit schuldig maken;




stelt als bijzondere voorwaarde:



- de veroordeelde zal gedurende de proeftijd op geen enkele wijze contact (laten) opnemen zoeken of hebben met [slachtoffer01] (geboren te [geboorteplaats01] op [geboortedatum02] 1961) en [slachtoffer02] (geboren te [geboorteplaats01] op [geboortedatum03] 1973) of zoveel korter als de reclassering verantwoord vindt;




verstaat dat van rechtswege de volgende voorwaarden zijn verbonden aan de hierboven genoemde bijzondere voorwaarde:





de veroordeelde zal ten behoeve van het vaststellen van zijn identiteit medewerking verlenen aan het nemen van één of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbieden;




de veroordeelde zal medewerking verlenen aan reclasseringstoezicht daaronder begrepen de medewerking aan huisbezoeken en het zich melden bij de reclassering zo vaak en zolang als de reclassering dit noodzakelijk acht;






geeft aan genoemde reclasseringsinstelling opdracht toezicht te houden op de naleving van de voorwaarden en de veroordeelde ten behoeve daarvan te begeleiden;


veroordeelt de verdachte tot een

taakstraf

voor de duur van

180 (honderdtachtig) uren

 waarbij de Reclassering Nederland dient te bepalen uit welke werkzaamheden de taakstraf dient te bestaan;





beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde taakstraf in mindering wordt gebracht volgens de maatstaf van twee uren per dag zodat na deze aftrek

170 (honderdzeventig) uren

te verrichten taakstraf resteert;





beveelt dat voor het geval de veroordeelde de taakstraf niet naar behoren verricht vervangende hechtenis zal worden toegepast voor de duur van

85 dagen

;





heft op het bevel tot voorlopige hechtenis van de verdachte die bij eerdere beslissing is geschorst;





veroordeelt de verdachte hoofdelijk met diens mededader des dat de een betalende de ander zal zijn bevrijd om tegen behoorlijk bewijs van kwijting aan de benadeelde partij [slachtoffer01]  te betalen een bedrag van

€ 3.44374 (zegge: drieduizendvierhonderddrieënveertig euro en vierenzeventig eurocent)

bestaande uit € 2.44374 aan materiële schade en


€ 1.000- aan immateriële schade te vermeerderen met de wettelijke rente hierover vanaf 13 december 2019 tot aan de dag der algehele voldoening;





verklaart de benadeelde partij [slachtoffer01] niet-ontvankelijk in het resterende deel van de vordering;





bepaalt dat dit deel van de vordering slechts kan worden aangebracht bij de burgerlijke rechter;





veroordeelt de verdachte in de proceskosten door de benadeelde partij [slachtoffer01] gemaakt tot op heden aan de zijde van de benadeelde partij begroot op nihil en in de kosten ten behoeve van de tenuitvoerlegging nog te maken;





legt aan de verdachte

de maatregel tot schadevergoeding

op inhoudende de verplichting aan de staat ten behoeve van [slachtoffer01] te betalen

€ 3.44374

(hoofdsom

zegge: drieduizendvierhonderddrieënveertig euro en vierenzeventig eurocent)

 vermeerderd met de wettelijke rente vanaf 13 december 2019 tot aan de dag van de algehele voldoening;





bepaalt dat indien volledig verhaal van de hoofdsom van € 3.44374 niet mogelijk blijkt

gijzeling

kan worden toegepast voor de duur van

44 dagen

;





de toepassing van de gijzeling heft de betalingsverplichting niet op;





verstaat dat betaling aan de benadeelde partij [slachtoffer01]  waaronder begrepen betaling door zijn mededader tevens geldt als betaling aan de staat ten behoeve van de benadeelde partij [slachtoffer01] en omgekeerd;





verklaart de benadeelde partij [slachtoffer05] niet-ontvankelijk in de vordering.






Dit vonnis is gewezen door mr. L. Daum voorzitter


en mrs. J.H. Janssen en M.V. Scheffers rechters


in tegenwoordigheid van mr. J. Nagtegaal griffier


en uitgesproken op de openbare terechtzitting op 14 december 2022.






Bijlage I






Tekst tenlastelegging






Aan de verdachte wordt ten laste gelegd dat






10/177776-20






1


hij op of omstreeks 13 december 2019 te Rotterdam


tezamen en in vereniging met een of meer anderen althans alleen


ter uitvoering van het door verdachte voorgenomen misdrijf om opzettelijk een


persoon genaamd [slachtoffer01] van het leven te beroven althans zwaar


lichamelijk letsel toe te brengen met dat opzet


-op/tegen het hoofd heeft geschopt en/of geslagen althans op/tegen het lichaam


van die [slachtoffer01] terwijl die [slachtoffer01] op de grond lag en/of


-met (de zitting/ bovenkant van een barkruk) heeft geslagen op/tegen het lichaam


van die [slachtoffer01] 


terwijl de uitvoering van dat voorgenomen misdrijf niet is voltooid;





subsidiair althans indien het vorenstaande niet tot een veroordeling mocht of zou


kunnen leiden:





hij op of omstreeks 13 december 2019 te Rotterdam


tezamen en in vereniging met een of meer anderen althans alleen


aan [slachtoffer01]


opzettelijk


zwaar lichamelijk letsel te weten een door midden gescheurd oor en/of zijn neus


(aan de bovenzijde) open te splijten heeft toegebracht door


één of meermalen



- op/tegen het hoofd te schoppen en/of te slaan althans op/tegen het lichaam van


die [slachtoffer01] terwijl die [slachtoffer01] op de grond lag en/of


- met (de zitting/ bovenkant van een barkruk) op/tegen het lichaam van die Van ’s


Hof te slaan;




meer subsidiair althans indien het vorenstaande niet tot een veroordeling mocht of


zou kunnen leiden:





hij


op of omstreeks 13 december 2019 te Rotterdam


tezamen en in vereniging met een of meer anderen althans alleen


[slachtoffer01] heeft mishandeld door


op/tegen het hoofd te schoppen en/of te slaan;





2


hij op of omstreeks 13 december 2019 te Rotterdam


tezamen en in vereniging met een of meer anderen althans alleen


[slachtoffer04] heeft mishandeld door in/tegen het gezicht te slaan en/of te stompen;








10/711022-20






1.


hij in of omstreeks de periode van 1 oktober 2008 tot en met 24 april 2020 te


Rotterdam


een wapen als bedoeld in artikel 2 lid 1 Categorie III onder 1 van de Wet


wapens en munitie


te weten een vuurwapen in de zin van artikel 1 onder 3 van die wet in de vorm


van een pistool van het merk Tanfoglio type GT28 kaliber 6.35 mm


en/of (daarbij)


voor dat wapen geschikte munitie


voorhanden heeft gehad;





2.


hij in of omstreeks de periode van 1 februari 2020 tot en met 20 april 2020 te


Rotterdam


[slachtoffer02] en/of de broer van die [slachtoffer02] genaamd [slachtoffer05]


 (meermaal) heeft bedreigd


met enig misdrijf tegen het leven gericht en/of met zware mishandeling


door



- die [slachtoffer02] dreigend (onder andere) de woorden toe te



voegen "Ik snij je van onder tot boven open als je bij me weg gaat" en/of "Ik 


blaas je kop eraf" en/of "Je gaat er aan ik ga voor goud ik schiet je kanker


kop er af jullie hebben geen kanker leven meer vieze dikke kankerzeug"


althans (telkens) woorden van gelijke dreigende aard of strekking


en/of



- die [slachtoffer02] berichten te sturen via Whatsapp en/of SMS



en/of Facebook-Messenger met daarin (onder andere) de tekst(en):


. (via Whatsapp) "Ik ben blij dat je op gekankerd bent. Je moet op je hoede


zijn" en/of "het valt niet mee om je broer te pakken. Hij zit steeds binnen.


Als ik hem tegen kom sla ik zijn kop er af" en/of


. (via sms) "als je me leeg trek pak ik 2 levens kk gek beter stop je nu


vuile vieze kankerhoer" " Hij gaat er exbt aan" en/of "1 ding is zeker jullie


hebben geen leven meer" en/of


(via Facebook-Messenger) "Je broer gaat het echt krijgen" "Al me woede ga


ik erin stoppen tot er geen beweging meer in zit" "Jou broer ga ik slopen


Op kk"  "Maar je broer wil ik niet meer bij [naam01] zien Anders eigen risico


(. .. ) Anders zorg ik wel at hij niet in staat is om te zien En dan meen ik


echt Dan sla ik ze kk hersens in met een hamer En als je zo door ga doe ik


misschien nu wel Dan weet je da be Dit is nog niet klaar" "Kom goed kk lijers


jullie allemaal Kk nsvers Ik ben klaar met mensen als jullie Ga xmaar door en


blaas je kk kop eraf Kk steuntrekkende kk nsbers We zullen zien wie er ee


hoeren jong is Kk bastaard" "Ik zou maar op me hoede zijn als ik


jullienwas" "Bet val nie mee om je broer te pakken hij blijf maar binnen


zitten Met moeders" "Zeg mar anders knal ik er 1 van door hun hoofd" en/of


"Ik zal je nog wat zeggen de eerste keer als ik je broer zie sla ik hem gelijk


boven op ze muil"


althans (telkens) berichten van gelijke dreigende aard of strekking;






3.


hij op of omstreeks 02 november 2019 te Rotterdam


[slachtoffer02] heeft mishandeld door in de kaak van die [slachtoffer02]


Versteeg te knijpen en/of de mond van die [slachtoffer02] Versteeg dicht te knijpen


en/of die [slachtoffer02] Versteeg (met kracht) bij een (boven)arm vast te pakken en/of


daarin te knijpen en/of in het gezicht van de [slachtoffer02] Versteeg te knijpen en/of


stompen en/of slaan;





4.


hij op of omstreeks 19 april 2020 te Rotterdam opzettelijk en wederrechtelijk


een auto in elk geval enig goed geheel of ten dele toebehorende aan [slachtoffer05]


  in elk geval aan een ander of anderen dan aan verdachte heeft


vernield en / of beschadigd;





5.


hij op of omstreeks 21 april 2020 te Rotterdam


in de woning gelegen [adres02] 


bij een ander te weten bij [slachtoffer06]  althans bij een ander of anderen


dan bij verdachte in gebruik


wederrechtelijk is binnengedrongen.






