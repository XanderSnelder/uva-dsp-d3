
Afdeling strafrecht

Parketnummer:	21-002716-19 
Uitspraak d.d.:	3 maart 2021
TEGENSPRAAK



Verkort arrest van de meervoudige kamer voor strafzaken van het gerechtshof Arnhem-Leeuwarden zittingsplaats Leeuwarden
gewezen op het hoger beroep ingesteld tegen het vonnis van de politierechter in de rechtbank Midden-Nederland van 2 mei 2019 met parketnummer 16-260628-18 in de strafzaak tegen



      [verdachte] 

geboren te [geboorteplaats] op [geboortedatum] 1987 
wonende te [woonplaats]  [woonadres] .





Het hoger beroep


De verdachte heeft tegen het hiervoor genoemde vonnis hoger beroep ingesteld.





Onderzoek van de zaak


Dit arrest is gewezen naar aanleiding van het onderzoek op de terechtzitting van het hof van 17 februari 2021 en overeenkomstig het bepaalde bij artikel 422 van het Wetboek van Strafvordering het onderzoek op de terechtzitting in eerste aanleg.
Het hof heeft kennisgenomen van de vordering van de advocaat-generaal. Deze vordering is na voorlezing aan het hof overgelegd. Het hof heeft voorts kennisgenomen van hetgeen door verdachte en zijn raadsvrouw mr. B. Molleman naar voren is gebracht.





Het vonnis waarvan beroep


De politierechter van de rechtbank Midden-Nederland heeft verdachte bij vonnis van 2 mei 2019 vrijgesproken van de onder 2 3 primair en subsidiair en 4 primair en subsidiair tenlastegelegde feiten en verdachte veroordeeld voor het onder 1 primair tenlastegelegde medeplegen van het opzettelijk handelen in strijd met een in artikel 3 van de Opiumwet gegeven verbod te weten het telen van en aanwezig hebben van hennep.



Het hof zal het vonnis waarvan beroep voor zover aan het oordeel van het hof onderworpen vernietigen omdat het tot een andere bewijsbeslissing komt en daarom opnieuw rechtdoen.







De tenlastelegging


Aan verdachte is tenlastegelegd dat:



1.hij in of omstreeks de periode van 25 november 2014 tot en met 16 april 2015 te [plaats]  tezamen en in vereniging met een of meer anderen althans alleen opzettelijk heeft geteeld en/of bereid en/of bewerkt en/of verwerkt in elk geval opzettelijk aanwezig heeft gehad (in een pand aan het [adres] ) een hoeveelheid van (in totaal) ongeveer 1 kilogram hennep en/of ongeveer 188 hennepplanten en/of 33 kilogram hennep althans een groot aantal hennepplanten en/of delen daarvan in elk geval een hoeveelheid van meer dan 30 gram van een materiaal bevattende hennep zijnde hennep een middel vermeld op de bij de Opiumwet behorende lijst II dan wel aangewezen krachtens artikel 3a vijfde lid van die wet.



Indien in de tenlastelegging taal- en/of schrijffouten voorkomen zijn deze verbeterd. De verdachte is daardoor niet geschaad in de verdediging.





Bewezenverklaring


Door wettige bewijsmiddelen waarin zijn vervat de redengevende feiten en omstandigheden waarop de bewezenverklaring steunt acht het hof wettig en overtuigend bewezen dat verdachte het tenlastegelegde heeft begaan met dien verstande dat:



1.hij op 16 april 2015 te [plaats] opzettelijk aanwezig heeft gehad een hoeveelheid van ongeveer 1 kilogram hennep zijnde hennep een middel vermeld op de bij de Opiumwet behorende lijst II.



Het hof acht niet bewezen hetgeen verdachte meer of anders is tenlastegelegd dan hierboven is bewezenverklaard zodat deze daarvan behoort te worden vrijgesproken.





Strafbaarheid van het bewezenverklaarde


Het bewezenverklaarde levert op:

opzettelijk handelen in strijd met het in artikel 3 onder C van de Opiumwet gegeven verbod.






Strafbaarheid van de verdachte


Verdachte is strafbaar aangezien geen omstandigheid is gebleken of aannemelijk geworden die verdachte niet strafbaar zou doen zijn.









Oplegging van straf en/of maatregel


De hierna te melden strafoplegging is in overeenstemming met de aard en de ernst van het bewezenverklaarde en de omstandigheden waaronder dit is begaan mede gelet op de persoon van verdachte en zijn draagkracht zoals van een en ander bij het onderzoek ter terechtzitting is gebleken.



Verdachte heeft zich schuldig gemaakt aan het voorhanden hebben van ongeveer een kilo hennep.
Het is een feit van algemene bekendheid dat drugs schadelijk zijn voor de volksgezondheid en veelal direct en indirect leiden tot vele vormen van criminaliteit.



Het hof heeft acht geslagen op het strafblad van verdachte waaruit blijkt dat hij eenmaal eerder in 2009 is veroordeeld ter zake van een andersoortig feit.



Verder heeft het hof in aanmerking genomen de persoonlijke omstandigheden van verdachte zoals deze ter terechtzitting door hem naar voren zijn gebracht.
Er is sprake van een positieve wending in het leven van verdachte. Verdachte heeft een goede baan gaat trouwen en heeft gebroken met de ‘verkeerde’ contacten uit het verleden.



Alles afwegende is het hof van oordeel dat in beginsel een geldboete van € 1.250- op zijn plaats is.



Het hof heeft echter – net zoals de raadsvrouw – geconstateerd dat de redelijke termijn als bedoeld in artikel 6 EVRM in eerste aanleg is overschreden. De redelijke termijn is aangevangen op 16 april 2015 en het vonnis van de eerste rechter dateert van 2 mei 2019 waarmee die termijn met meer dan twee jaar is overschreden. Verdachte heeft hoger beroep ingesteld op 16 mei 2019. Het arrest van het hof wordt gewezen op 3 maart 2021. Het hof acht de termijn tussen instellen hoger beroep en het arrest van het hof niet onredelijk maar wel onwenselijk lang.



Het hof zal daarom volstaan met oplegging van een geldboete van € 1.000-.




Toepasselijke wettelijke voorschriften


Het hof heeft gelet op de artikelen 3 en 11 van de Opiumwet en de artikelen 23 24 en 24c van het Wetboek van Strafrecht.



Deze voorschriften zijn toegepast zoals zij golden ten tijde van het bewezenverklaarde.





BESLISSING


Het hof:



Vernietigt het vonnis waarvan beroep voor zover aan het oordeel van het hof onderworpen en doet in zoverre opnieuw recht:



Verklaart zoals hiervoor overwogen bewezen dat de verdachte het tenlastegelegde heeft begaan.



Verklaart niet bewezen hetgeen de verdachte meer of anders is tenlastegelegd dan hierboven is bewezenverklaard en spreekt de verdachte daarvan vrij.



Verklaart het bewezenverklaarde strafbaar kwalificeert dit als hiervoor vermeld en verklaart de verdachte strafbaar.



Veroordeelt de verdachte tot een geldboete van € 1.00000 (duizend euro) bij gebreke van betaling en verhaal te vervangen door 20 (twintig) dagen hechtenis.




Aldus gewezen door
mr. D.V.E.M. van der Wiel-Rammeloo voorzitter
mr. W. Foppen en mr. G.A. Versteeg raadsheren
in tegenwoordigheid van G.G. Eisma griffier
en op 3 maart 2021 ter openbare terechtzitting uitgesproken.


