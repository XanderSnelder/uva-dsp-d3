

RECHTBANK LIMBURG


Zittingsplaats Maastricht



Strafrecht



Parketnummer	: 03.099971.21 



Tegenspraak




Vonnis van de meervoudige kamer d.d. 8 februari 2022




in de strafzaak tegen





          [verdachte] 

geboren te [geboorteplaats] op [geboortedag] 1989
wonende te [adres 1] 
gedetineerd in P.I. Zuid Oost locatie Roermond te Roermond. 



De verdachte wordt bijgestaan door mr. R.W.P. Krijnen advocaat kantoorhoudende te Geleen.





1Onderzoek van de zaak
De zaak is inhoudelijk behandeld op de terechtzitting van 25 januari 2022. De verdachte en zijn raadsman zijn verschenen. De officier van justitie en de verdediging hebben hun standpunten kenbaar gemaakt.




2De tenlastelegging

De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat de verdachte:


1.cocaïne heroïne en MDMA opzettelijk aanwezig heeft gehad;

2.hennep en hasjiesj opzettelijk aanwezig heeft gehad;

3.een automatisch vuurwapen voorhanden heeft gehad;

4.een vuurwapen voorhanden heeft gehad;

5. een bedrag van € 5.39860 heeft witgewassen.



3De beoordeling van het bewijs

3.1


Het standpunt van de officier van justitie 

De officier van justitie heeft tot een bewezenverklaring gerekwireerd van het onder 1. tot en met 4. ten laste gelegde. Hij wijst in dit verband naar de in de woning aangetroffen vuurwapens en verdovende middelen en de bekennende verklaring van de verdachte. Ten aanzien van het onder 2. ten laste gelegde vordert de officier van justitie partiële vrijspraak van de hasjiesj omdat uit de indicatieve test en het NFI-rapport niet is gebleken dat het aangetroffen middel waarvan het vermoeden bestond dat het hasjiesj is dat middel betreft. De verdachte moet volgens de officier van justitie ook worden vrijgesproken van het onder 5. ten laste gelegde omdat hij geen rechthebbende is van het aangetroffen geld.



3.2


Het standpunt van de verdediging

De raadsman heeft zich ten aanzien van het onder 1. tot en met 4. ten laste gelegde gerefereerd aan het oordeel van de rechtbank. De raadsman heeft daarbij opgemerkt dat de verdachte partieel moet worden vrijgesproken van het onderdeel medeplegen. Daarnaast dient de verdachte eveneens te worden vrijgesproken van het aanwezig hebben van hasjiesj nu uit de indicatieve test en het NFI-rapport niet is gebleken dat het om hasjiesj gaat. Ten slotte heeft de raadsman vrijspraak bepleit ten aanzien van het onder 5. ten laste gelegde omdat het geld niet van de verdachte is maar van [medeverdachte] . 



3.3


Het oordeel van de rechtbank


De rechtbank volstaat ten aanzien van de ten laste gelegde onder 1. 2. 3. en 4. met een opgave van de bewijsmiddelen overeenkomstig het bepaalde in artikel 359 derde lid tweede volzin van het Wetboek van Strafvordering die hieronder zijn vermeld nu de verdachte het bewezen verklaarde duidelijk en ondubbelzinnig heeft bekend en de raadsman ten aanzien daarvan geen vrijspraak heeft bepleit.




Het ten laste gelegde onder 1.

De rechtbank acht het aan de verdachte ten laste gelegde bewezen gelet op:

- de bekennende verklaring van de verdachte ter terechtzitting afgelegd;
- de processen-verbaal van bevindingen;
- kennisgeving van inbeslagname;
- de resultaten van het forensisch onderzoek aan de aangetroffen heroïne zijnde in totaal 50756 gram; 
- de resultaten van het forensisch onderzoek aan de aangetroffen cocaïne zijnde in totaal 498 gram;
- de resultaten van het forensisch onderzoek aan de aangetroffen MDMA zijnde in totaal 512 gram;



Het ten laste gelegde onder 2.

De rechtbank acht het aan de verdachte ten laste gelegde bewezen gelet op:

- de bekennende verklaring van de verdachte ter terechtzitting afgelegd;
- de processen-verbaal van bevindingen;
- kennisgeving van inbeslagname;
- het proces-verbaal onderzoek verdovende middelen; 



Partiële vrijspraak van het onder 2. ten laste gelegde

De rechtbank is met de officier van justitie en de raadsman van oordeel dat niet is bewezen dat de verdachte 988 gram hasjiesj aanwezig heeft gehad nu uit de indicatieve test en het NFI-rapport niet is gebleken dat het hasjiesj betreft zodat de rechtbank de verdachte daarvan partieel moet vrijspreken. 




Partiële vrijspraak van het onder 1. en van het onder 2. ten laste gelegde

Met de officier van justitie en de raadsman is de rechtbank van oordeel dat het ten laste gelegde medeplegen onder het onder 1. en onder 2. niet bewezen is nu uit het dossier niet kan worden afgeleid dat de verdachte de drugs aanwezig heeft gehad in nauwe en bewuste samenwerking met een ander of anderen. Van dit onderdeel moet de verdachte worden vrijgesproken.




Het onder 3. ten laste gelegde

De rechtbank acht het onder 3. aan de verdachte ten laste gelegde bewezen gelet op:

- de bekennende verklaring van de verdachte ter terechtzitting afgelegd;
- De processen-verbaal van bevindingen;
- kennisgeving van inbeslagname;
- het proces-verbaal van Team Forensische Opsporing Expertise Wapens Munitie en Explosieven;



Nadere bewijsoverweging ten aanzien van het onder 3. ten laste gelegde

De raadsman heeft aangevoerd dat de verdachte niet wist dat het een automatisch vuurwapen betreft en dat deze onbewustheid ten aanzien van het automatische karakter van het vuurwapen verontschuldigbaar is.
De rechtbank verwerpt het verweer en overweegt daarbij in het bijzonder dat de rechtbank uit de bewijsmiddelen afleidt dat de verdachte zich er bewust van was dat hij het betreffende vuurwapen in de woning van zijn vriendin had liggen. Hij heeft dit vuurwapen gezien en in handen gehad. Niet vereist is dat de bewustheid van de verdachte zich uitstrekte tot alle specifieke eigenschappen en kenmerken van het vuurwapen dat in de woning van zijn vriendin is aan getroffen.




Het onder 4. ten laste gelegde

De rechtbank acht het onder 4. aan de verdachte ten laste gelegde bewezen gelet op:

- de bekennende verklaring van de verdachte ter terechtzitting afgelegd;
- De processen-verbaal van bevindingen;
- kennisgeving van inbeslagname;
- het proces-verbaal van Team Forensische Opsporing Expertise Wapens Munitie en Explosieven;



het medeplegen ten aanzien van het onder 3. en onder 4. ten laste gelegde

Nu de verdachte en medeverdachte [medeverdachte] tezamen wetenschap hadden van de wapens in de woning en hierover een gezamenlijke machtsuitoefening hadden is sprake van medeplegen.




Vrijspraak ten aanzien van het onder 5. ten laste gelegde

De rechtbank stelt vast dat op 11 april 2021 in de woning gelegen aan de [adres 2]  zijnde de woning van de vriendin van de verdachte zijnde [medeverdachte]  waar de verdachte ook regelmatig verbleef € 5.39860 is aangetroffen.
Aan de verdachte is het (medeplegen van) witwassen van dit bedrag ten laste gelegd. 
Uit het onderzoek van de politie is niet gebleken waar dit geld vandaan kwam. Gelet op hetgeen de verdachte verweten wordt namelijk witwassen ziet de rechtbank zich voor de vraag gesteld of dit geldbedrag afkomstig is uit enig misdrijf.
De verdachte heeft een verklaring afgelegd over de herkomst van het geld. Deze verklaring houdt in dat dit bedrag spaargeld betreft van zijn vriendin [medeverdachte]  dat zij heeft gespaard van haar leefgeld en heeft verdiend met het doen van wimpers. De rechtbank stelt vast dat [medeverdachte] onder bewind staat en wekelijks € 4500 leefgeld ontvangt. Uit het dossier is gebleken dat [medeverdachte] ook wimpers zette bij mensen. [medeverdachte] zelf heeft verklaard dat zij het geld over meerdere jaren bij elkaar heeft gespaard van geld dat zij kreeg van haar bewindvoerder en bijvoorbeeld verjaardagen. 
De rechtbank is van oordeel dat de verklaring die de verdachte geeft omtrent het aangetroffen geldbedrag op grond van het bovenstaande kan worden aangemerkt als een concrete verifieerbare en niet op voorhand hoogst onwaarschijnlijke verklaring.
Het Openbaar Ministerie had bij deze stand van zaken nader onderzoek naar de gestelde alternatieve herkomst van het geld kunnen en ook moeten verrichten om de verklaring van de verdachte omtrent de herkomst van het geld te ontzenuwen. Nu dit onderzoek achterwege is gebleven kan niet met voldoende mate van zekerheid worden uitgesloten dat het bedrag een legale herkomst heeft. 



Er kan dan ook niet worden geconcludeerd dat met betrekking tot het bedrag van € 5.39860 een criminele herkomst als enige aanvaardbare verklaring kan gelden.




Conclusie

Nu er geen bewijs is dat het ten laste gelegde bedrag van misdrijf afkomstig is moet verdachte vrijgesproken worden van (het medeplegen van) witwassen.



3.4


De bewezenverklaring

De rechtbank acht bewezen dat de verdachte 




1.

op 11 april 2021 in de gemeente Heerlen opzettelijk aanwezig heeft gehad 50756 gram van een materiaal bevattende heroïne en 498 gram van een materiaal bevattende cocaïne en 512 gram van een materiaal bevattende MDMA zijnde heroïne en cocaïne en MDMA telkens middelen als bedoeld in de bij de Opiumwet behorende lijst I.




2.

op 11 april 2021 in de gemeente Heerlen opzettelijk aanwezig heeft gehad 1092 gram hennep een middel als bedoeld in de bij de Opiumwet behorende lijst II.




3.

op 11 april 2021 in de gemeente Heerlen tezamen en in vereniging met een ander een wapen van categorie II onder 2 van de Wet wapens en munitie te weten een vuurwapen van het merk Glock type 17gen4 kaliber 9x19 zijnde een vuurwapen geschikt om automatisch te vuren voorhanden heeft gehad.




4.

op 11 april 2021 in de gemeente Heerlen tezamen en in vereniging met een ander een wapen van categorie III onder 1 van de Wet wapens en munitie te weten een pistool van het merk CZ type P-09 kaliber 9x19 zijnde een vuurwapen in de vorm van een pistool voorhanden heeft gehad.



De rechtbank acht niet bewezen hetgeen onder 1. onder 2. onder 3. of onder 4. meer of anders aan de verdachte is ten laste gelegd. De verdachte moet daarvan worden vrijgesproken.






4De strafbaarheid van het bewezen verklaarde
Het bewezen verklaarde levert de volgende strafbare feiten op:



Feit 1

opzettelijk handelen in strijd met het in artikel 2 onder C van de Opiumwet gegeven verbod meermalen gepleegd




Feit 2

opzettelijk handelen in strijd met het in artikel 3 onder C van de Opiumwet gegeven verbod




Feit 3

medeplegen van handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie II




Feit 4

medeplegen van handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III



Er zijn geen feiten of omstandigheden aannemelijk geworden die de strafbaarheid van de feiten uitsluiten.





5De strafbaarheid van de verdachte
De verdachte is strafbaar omdat geen feiten of omstandigheden aannemelijk zijn geworden die zijn strafbaarheid uitsluiten.




6De straf en/of de maatregel

6.1


De vordering van de officier van justitie

De officier van justitie heeft gevorderd de verdachte te veroordelen tot een gevangenisstraf voor de duur van 18 maanden waarvan 6 maanden voorwaardelijk met een proeftijd van 2 jaren en aftrek van het voorarrest. De officier van justitie heeft daarbij enerzijds rekening gehouden met de ernst van de feiten en anderzijds heeft de officier van justitie rekening gehouden met de persoonlijke omstandigheden van de verdachte. Hij neemt deels zijn verantwoordelijkheid en het lijkt de goede kant op te gaan met hem. De officier van justitie vordert daarbij oplegging van de bijzondere voorwaarden zoals door de reclassering geadviseerd. 



6.2


Het standpunt van de verdediging

De raadsman heeft verzocht om maximaal 6 maanden onvoorwaardelijke gevangenisstraf op te leggen gelet op de persoonlijke omstandigheden van de verdachte.



6.3


Het oordeel van de rechtbank

Bij de bepaling van de op te leggen straf is gelet op de aard en ernst van hetgeen bewezen is verklaard op de omstandigheden waaronder het bewezen verklaarde is begaan en op de persoon van de verdachte zoals een en ander uit het onderzoek ter terechtzitting naar voren is gekomen.



De verdachte heeft 50756 gram heroïne 498 gram cocaïne en 512 gram MDMA voorhanden gehad. Ook had hij 1092 gram hennep voorhanden. 
Deze verdovende middelen zijn verslavende stoffen en kunnen bij langdurig gebruik zeer schadelijk zijn onder meer voor de gezondheid. Daarnaast ontstaat door het bezit van middelen op lijst I en lijst II behorende bij de Opiumwet en de daarmee samenhangende handel schade en overlast voor de samenleving. Het handelen van de verdachte heeft hieraan bijgedragen. 



De verdachte heeft voorts twee vuurwapens voorhanden gehad waarvan één wapen een automatisch vuurwapen betreft. Het ongecontroleerde bezit van vuurwapens brengt een onaanvaardbaar risico met zich mee voor de veiligheid van personen en veroorzaakt gevoelens van onveiligheid in de samenleving.



Wanneer de vondst van de drugs en de wapens in onderling verband wordt gezien ontstaat daaruit het beeld dat de verdachte een handelaar in verdovende middelen is die met wapens zijn handel en marktpositie probeert te bewaken; een indruk die nog eens versterkt wordt door een video die de verdachte op zijn telefoon had staan waarop niet alleen productie van verdovende middelen te zien is maar ook een aanzienlijke hoeveelheid contant geld.
De verdachte heeft ter zitting verklaard dat hij de wapens alleen bewaarde voor een ander zonder de naam van die ander te willen noemen. Als dit al waar zou zijn is het voor de rechtbank wel duidelijk dat de verdachte verkeert in kringen waarin vuurwapens kennelijk verborgen moeten worden en de verdachte in die kringen kennelijk dusdanig vertrouwd wordt dat dat verbergen van wapens bij hem kan gebeuren.



Naar het oordeel van de rechtbank kan gelet op de ernst van de bewezen verklaarde feiten niet worden volstaan met een andere of lichtere sanctie dan een straf die onvoorwaardelijke vrijheidsbeneming met zich brengt.



De rechtbank heeft ook de inhoud van het reclasseringsrapport dat op 17 januari 2022 over de verdachte is opgesteld in haar strafmaat betrokken. De reclassering beschrijft dat de verdachte zijn leven op orde lijkt te hebben en dat hij gemotiveerd is om zijn afspraken na te komen en niet meer met justitie in aanraking te komen.



Alles afwegende zal de rechtbank overeenkomstig de eis van de officier van justitie de verdachte veroordelen tot een gevangenisstraf voor de duur van 18 maanden waarvan 6 maanden voorwaardelijk met een proeftijd van 2 jaren. Hieraan zullen de bijzondere voorwaarden worden gekoppeld zoals deze door de reclassering in haar advies van 17 januari 2022 zijn geformuleerd. Deze voorwaarden moeten de verdachte er in de toekomst van weerhouden opnieuw strafbare feiten te plegen.



Tenuitvoerlegging van de opgelegde gevangenisstraf zal volledig plaatsvinden binnen de penitentiaire inrichting tot het moment dat de verdachte in aanmerking komt voor deelname aan een penitentiair programma als bedoeld in artikel 4 Penitentiaire beginselenwet of tot het moment dat de regeling van voorwaardelijke invrijheidsstelling aan de orde is als bedoeld in artikel 6:2:10 Wetboek van Strafvordering.






7De wettelijke voorschriften
De beslissing berust op de artikelen 14a 14b 14c 47 en 57 van het Wetboek van Strafrecht de artikelen 2 3 10 en 11 van de Opiumwet en de artikelen 26 en 55 van de Wet Wapens en Munitie.




8De beslissing

De rechtbank: 

Vrijspraak


- spreekt de verdachte vrij van het onder 5. ten laste gelegde;



Bewezenverklaring




verklaart het onder 1. onder 2. onder 3. en onder 4. ten laste gelegde bewezen zoals dat hierboven onder 3.4 is omschreven;


spreekt de verdachte vrij van wat onder 1. onder 2. onder 3. of onder 4. meer of anders is ten laste gelegd;





Strafbaarheid




verklaart dat het bewezen verklaarde de strafbare feiten oplevert zoals deze hierboven onder 4 zijn omschreven;


verklaart de verdachte daardoor strafbaar;





Straf




veroordeelt de verdachte voor tot een gevangenisstraf voor de duur van 18 maanden waarvan 6 maanden voorwaardelijk met een proeftijd van 2 jaren;


beveelt dat de tijd die door de veroordeelde vóór de tenuitvoerlegging van deze uitspraak in voorarrest is doorgebracht bij de uitvoering van deze gevangenisstraf in mindering zal worden gebracht;


bepaalt dat het voorwaardelijke gedeelte van de straf niet ten uitvoer zal worden gelegd tenzij de rechter later anders mocht gelasten omdat de veroordeelde voor het einde van een proeftijd van 2 jaren zich aan een strafbaar feit heeft schuldig gemaakt dan wel de hierna te noemen bijzondere voorwaarden niet heeft nageleefd;


stelt de volgende bijzondere voorwaarden waaraan de veroordeelde gedurende de proeftijd heeft te voldoen:





Meldplicht: dat de veroordeelde zich binnen 3 dagen na het ingaan van de proeftijd meldt bij Reclassering Nederland via telefoonnummer 088-8041501 en zich blijft melden op afspraken met de reclassering zo vaak en zolang de reclassering dat nodig vindt.



Gedragsinterventie: dat de veroordeelde actief deelneemt aan de gedragsinterventie CoVa (plus) of een andere gedragsinterventie die gericht is op cognitieve vaardigheden. De reclassering bepaalt welke training het precies wordt. De veroordeelde houdt zich aan de afspraken en aanwijzingen van de trainer/begeleider.





geeft aan de reclassering de opdracht als bedoeld in artikel 14c zesde lid van het Wetboek van Strafrecht toezicht te houden op de naleving van de voorwaarden en de veroordeelde ten behoeve daarvan te begeleiden;


voorwaarden daarbij zijn dat de veroordeelde gedurende de proeftijd:




ten behoeve van het vaststellen van zijn identiteit medewerking zal verlenen aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;


medewerking zal verlenen aan het reclasseringstoezicht bedoeld in artikel 14c zesde lid van het Wetboek van Strafrecht de medewerking aan huisbezoeken en het zich melden bij de reclassering zo vaak en zolang als de reclassering dit noodzakelijk acht daaronder begrepen;





Voorlopige hechtenis


- heft op het bevel tot voorlopige hechtenis met ingang van het tijdstip waarop de duur van de voorlopige hechtenis gelijk wordt aan het onvoorwaardelijke deel van de opgelegde gevangenisstraf.


Dit vonnis is gewezen door mr. C.G.A. Wouters voorzitter mr. M.B. Bax en mr. F.M. van Maanen Winters rechters in tegenwoordigheid van mr. C.S.G.M. Wouters-Debougnoux griffier en uitgesproken ter openbare zitting van 8 februari 2022.





Buiten staat

Mr. F.M. van Maanen Winters en de griffier zijn niet in de gelegenheid dit vonnis mede te ondertekenen.




BIJLAGE I: De tenlastelegging



Aan de verdachte is ten laste gelegd dat



1
hij op of omstreeks 11 april 2021 in de gemeente Heerlen tezamen en in vereniging met een of meer anderen althans alleen opzettelijk aanwezig heeft gehad (ongeveer) 509 gram in elk geval een hoeveelheid van een materiaal bevattende heroïne en/of (ongeveer) 498 gram in elk geval een hoeveelheid van een materiaal bevattende cocaïne en/of (ongeveer) 512 gram in elk geval een hoeveelheid van een materiaal bevattende MDMA zijnde heroïne en/of cocaïne en/of MDMA (telkens) (een) middel(en) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
( art 10 lid 3 Opiumwet art 2 ahf/ond C Opiumwet art 47 lid 1 ahf/sub 1 Wetboek van Strafrecht ) 



2
hij op ot omstreeks 11 april 2021 in de gemeente Heerlen tezamen en in vereniging met een of meer anderen althans alleen opzettelijk aanwezig heeft gehad (ongeveer) 1092 gram in elk geval een hoeveelheid van meer dan 30 gram hennep en/of (ongeveer) 988 gram. in elk geval een hoeveelheid van meer dan 30 gram hasjiesj zijnde hennep en/of hasjiesj (een) middel(en) als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet;
( art 11 lid 2 Opiumwet art 3 ahf/ond C Opiumwet art 47 lid 1 ahf/sub 1 Wetboek van Strafrecht )



3
hij op of omstreeks 11 april 2021 in de gemeente Heerlen tezamen en in vereniging met een ander of anderen althans alleen een wapen van categorie II onder 2 van de Wet wapens en munitie te weten een vuurwapen van het merk Clock type 17gen4 kaliber 9x19 zijnde een vuurwapen geschikt om automatisch te vuren voorhanden heeft gehad;
( art 26 lid 1 Wet wapens en munitie ) 



4
hij op of omstreeks 11 april 2021 in de gemeente Heerlen tezamen en in vereniging met een ander of anderen althans alleeneen wapen van categorie III onder 1 van de Wet wapens en munitie te weten een pistool van het merk CZ type P-09 kaliber 9x19 zijnde een vuurwapen in de vorm van een geweer revolver en/of pistool voorhanden heeft gehad;
( art 26 lid 1 Wet wapens en munitie ) 



5
hij op of omstreeks 11 april 2021 in de gemeente Heerlen tezamen en in vereniging met een ander of anderen althans alleen een of meerdere voorwerp (en) te weten een geldbedrag van (ongeveer) Euro 5.39860 althans (een) gro(o)t(e) geldbedrag(en) heeft verworven voorhanden gehad overgedragen en/of omgezet en/of van bovenomschreven voorwerp (en) gebruik heeft gemaakt terwijl hij verdachte en/of zijn mededader(s) wist(en) althans
redelijkerwijs moest(en) vermoeden dat dat/die voorwerp (en) geheel of gedeeltelijk - onmiddellijk of middellijk -afkomstig was/waren uit enig althans eigen misdrijf;
( art 420bis lid 1 ahf/ond a Wetboek van Strafrecht )








 Waar hierna wordt verwezen naar paginanummers wordt - tenzij anders vermeld - gedoeld op paginanummers uit het proces-verbaal van politie eenheid Limburg district Parkstad-Limburg basisteam Heerlen proces-verbaalnummer 2021053986 gesloten d.d. 9 juli 2021 doorgenummerd van pagina 1 tot en met pagina 360 alsmede de niet-doorgenummerde stukken.


 Het proces-verbaal van bevindingen dossierpagina’s 174 tot en met 177; Het proces-verbaal van bevindingen dossierpagina’s 191 en 192.


 Het schriftelijke bescheid zijnde een kennisgeving van inbeslagname dossierpagina’s 203 tot en met 207.


 Het NFI-rapport d.d. 16 april 2021 dossierpagina’s 236 en 238; Het NFI-rapport d.d. 16 juli 2021 dossierpagina’s 245 en 246.


 Het NFI-rapport d.d. 16 april 2021 dossierpagina 237.


 Het NFI-rapport d.d. 16 april 2021 dossierpagina 247.


 Het proces-verbaal van bevindingen dossierpagina’s 174 tot en met 177; Het proces-verbaal van bevindingen dossierpagina’s 191 en 192.


 Het schriftelijke bescheid zijnde een kennisgeving van inbeslagname dossierpagina 209.


 Het proces-verbaal onderzoek verdovende middelen dossierpagina 228.


 Het proces-verbaal van bevindingen dos-sierpagina’s 174 tot en met 177; Het proces-verbaal van bevindingen dossierpagina’s 191 en 192.


 Het schriftelijke bescheid zijnde een kennisgeving van inbeslagname niet-doorgenummerd.


 Het proces-verbaal van Team Forensische Opsporing Expertise Wapens Munitie en Explosieven dossierpagina’s 249 tot en met 253


 Het proces-verbaal van bevindingen dossierpagina’s 174 tot en met 177; Het proces-verbaal van bevindingen dossierpagina’s 191 en 192.


 Het schriftelijke bescheid zijnde een kennisgeving van inbeslagname niet doorgenummerd.


 Het proces-verbaal van Team Forensische Opsporing Expertise Wapens Munitie en Explosieven dossierpagina’s 249 tot en met 253.

