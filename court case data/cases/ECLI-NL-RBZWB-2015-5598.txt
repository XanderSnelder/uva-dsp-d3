





RECHTBANK ZEELAND-WEST-BRABANT




Strafrecht



Zittingsplaats: Breda



parketnummer: 02/821288-14  




vonnis van de meervoudige kamer d.d. 17 augustus 2015




in de strafzaak tegen





          [verdachte] 

geboren op [geboortedag] 1984 te [geboorteplaats] 
preventief gedetineerd in de Penitentiaire Inrichting HvB Grave (Unit A + B)
raadsvrouw mr. E.P.N. Pieterse advocaat te Rotterdam.





1Onderzoek van de zaak
De zaak is inhoudelijk behandeld op de zitting van 3 augustus 2015 waarbij de officier van justitie mr. Emmen en de verdediging hun standpunten kenbaar hebben gemaakt.




2De tenlastelegging
Verdachte staat terecht terzake dat: 


1.
hij op of omstreeks 02 december 2014 te Breda althans in Nederland
tezamen en in vereniging met een of meer anderen althans alleen
opzettelijk aanwezig heeft gehad (in een garagebox aan de [adres 1] )
ongeveer 189.766 pillen/tabletten althans een groot aantal pillen/tabletten
en/of ongeveer 3920 gram (3360 gram poeder en/of 560 gram pasta) althans een
hoeveelheid poeder en/of een hoeveelheid pasta bevattende amfetamine en/of
tenamfetamine (MDA) en/of metamfetamine en/of MDMA en/of N-ethyl-MDA (MDEA)
zijnde amfetamine en/of tenamfetamine (MDA) en/of metamfetamine en/of MDMA
en/of N-ethyl-MDA (MDEA) (een) middel(en) als bedoeld in de bij de Opiumwet
behorende lijst I dan wel aangewezen krachtens het vijfde lid van artikel 3a
van die wet



in elk geval een of meer (grote) hoeveelhe(i)d(en) van een materiaal telkens
bevattende een middel vermeld op lijst I bij de Opiumwet dan wel aangewezen
krachtens het vijfde lid van artikel 3a van die wet;
art 2 ahf/ond C Opiumwet
art 47 lid 1 ahf/sub 1 Wetboek van Strafrecht
art 10 lid 3 Opiumwet




2.
hij op of omstreeks 02 december 2014 te Breda althans in Nederland
tezamen en in vereniging met een of meer anderen althans alleen
opzettelijk aanwezig heeft gehad (in een schuur/berging en/of woning aan de

        [adres 2] ) ongeveer 721 pillen/tabletten althans een groot aantal
pillen/tabletten (bevattende) amfetamine en/of tenamfetamine (MDA) en/of
metamfetamine en/of MDMA en/of N-ethyl-MDA (MDEA) zijnde amfetamine en/of
tenamfetamine (MDA) en/of metamfetamine en/of MDMA en/of N-ethyl-MDA
(MDEA)(een) middel(en) als bedoeld in de bij de Opiumwet behorende lijst I
dan wel aangewezen krachtens het vijfde lid van artikel 3a van die wet



in elk geval een of meer hoeveelhe(i)d(en) van een materiaal telkens
bevattende een of meer middel(en) vermeld op lijst I bij de Opiumwet dan wel
aangewezen krachtens het vijfde lid van artikel 3a van die wet;
art 2 ahf/ond C Opiumwet
art 47 lid 1 ahf/sub 1 Wetboek van Strafrecht
art 10 lid 3 Opiumwet



3.
hij op of omstreeks 02 december 2014 te Breda althans in Nederland tezamen
en in vereniging met ee ander of anderen althans alleen (in een woning aan
de [adres 2] ) een wapen van categorie III te weten een pistool (Walther
PP kaliber 7.65mm) en/of munitie van categorie III te weten acht
(kogel)patronen kaliber 765mm (merk(en) MRP en/of Geco en/of PMP) voorhanden
heeft gehad;



De in deze telastelegging gebruikte termen en uitdrukkingen worden voorzover
daaraan in de Wet wapens en munitie betekenis is gegeven geacht in dezelfde
betekenis te zijn gebezigd;
art 26 lid 1 Wet wapens en munitie



4.
hij op een of meer tijdstippen in of omstreeks de periode van 29 september
2014 tot en met 2 december 2014 in elk geval op of omstreeks 10 november 2014
en/of 2 december 2014 te Breda althans in Nederland
tezamen en in vereniging met een ander of anderen althans alleen



om een feit bedoeld in het derde of vierde lid van artikel 10 van de Opiumwet



te weten het (telkens) opzettelijk bereiden bewerken verwerken verkopen
afleveren verstrekken vervoeren en/of buiten het grondgebied van Nederland
brengen van een of meer hoeveelhe(i)d(en) MDMA en/of tenamfetamine (MDA) en/of
N-ethyl-MDA (MDEA) en/of metamfetamine en/of amfetamine zijnde MDMA en/of
tenamfetamine (MDA) en/of N-ethyl-MDA (MDEA) en/of metamfetamine en/of
amfetamine (telkens) (een) middel(en) als bedoeld in de bij de Opiumwet
behorende lijst I dan wel aangewezen krachtens het vijfde lid van artikel 3a
van die wet in elk geval een of meer hoeveelhe(i)d(en) van een materiaal
bevattende (telkens) een of meer middel(en) als bedoeld in de bij de Opiumwet
behorende lijst I dan wel aangewezen krachtens het vijfde lid van artikel 3a
van die wet 



voor te bereiden en/of te bevorderen


- een of meer anderen heeft/hebben getracht te bewegen om dat/die feit(en) te

plegen te doen plegen en/of mede te plegen en/of uit te lokken en/of om
daarbij behulpzaam te zijn en/of om daartoe gelegenheid en/of middelen en/of
inlichtingen te verschaffen en/of

- zich en/of een of meer anderen gelegenheid middelen of inlichtingen tot het
plegen van dat/die feit(en) heeft/hebben getracht te verschaffen en/of
- voorwerpen en/of vervoermiddelen en/of stoffen en/of gelden en/of andere

betaalmiddelen voorhanden heeft/hebben gehad waarvan hij verdachte en/of
zijn mededader(s) wist(en) of ernstige reden had(den) om te vermoeden dat zij
bestemd was/waren tot het plegen van het/die delict(en)



immers heeft/hebben hij verdachte en/of (een of meer van) zijn mededader(s)
in voornoemde periode / op voornoemd(e) tijdstip(pen) in voornoemde
pleegplaats



* een betonmolen en/of een tabletteermachine en/of tabletteertafel en/of een
mantel van een tabletteermachine en/of een of meer stempel(s) voor een
tabletteermachine en/of een of meer (RVS) ketel(s)/koeler(s)/trechter(s) en/of
zeven en/of garden en/of een pollepel en/of een schep en/of een
verwarmingskachel en/of een of meer gasbrander(s) en/of gasflessen en/of een
gasslang en/of 2 omgebouwde biervaten en/of een of meer wokbrander(s) en/of
een of meer stofzuiger(s) en/of speciekuip(en) en/of emmer(s) in elk geval
een of meer productiemiddel(en) / voorwerp(en) bestemd voor de
productie/vervaardiging van amfetamine en/of tenamfetamine (MDA) en/of
metamfetamine en/of MDMA en/of N-ethyl-MDA (MDEA) althans synthetische drugs



en/of



* chloroform en/of meerdere jerrycans met chemicalien/grondstoffen
en/of een doos cellulose (25kg) en/of magnesium en/of versnijdingsmiddel en/of
meerdere poten kleurstof en/of meerdere dozen met handschoenen en/of rode
werkhandschoenen en/of calcium fosfaat en/of cellulose poeder in elk geval
(grote/aanzienlijke) hoeveelheden chemicalien en/of grondstoffen/hulpstoffen
bestemd voor de productie/vervaardiging van amfetamine en/of tenamfetamine
(MDA) en/of metamfetamine en/of MDMA en/of N-ethyl-MDA (MDEA) althans
synthetische drugs



voorhanden gehad waarvan verdachte en/of zijn mededader(s) wist(en) of
ernstige redenen had(den) te vermoeden dat dat/die bestemd was/waren tot het
plegen van dat/die feit(en);
art 10a lid 1 ahf/sub 1 alinea Opiumwet
art 47 lid 1 ahf/sub 1 Wetboek van Strafrecht
art 10 lid 4 Opiumwet
art 10 lid 5 Opiumwet





3De voorvragen

De dagvaarding is geldig.
De rechtbank is bevoegd.
De officier van justitie is ontvankelijk in de vervolging. 
Er is geen reden voor schorsing van de vervolging.





4De beoordeling van het bewijs

4.1


Het standpunt van de officier van justitie

De officier van justitie acht wettig en overtuigend bewezen dat verdachte de onder 1 2 3 en 4 ten laste gelegde feiten heeft begaan. Hij baseert zich daarbij voor de feiten 2 en 3 op de bekennende verklaring van de verdachte het proces-verbaal van bevindingen van de doorzoeking ter inbeslagneming van de verdovende middelen en het wapen met bijbehorende munitie in de woning aan de [adres 2] te Breda (hierna: de woning van de verdachte) het rapport van het The Maastricht Forensic Institute en het proces-verbaal van bevindingen betreffende het aangetroffen pistool. Voor de feiten 1 en 4 baseert de officier van justitie zich op de diverse tapgesprekken het proces-verbaal van de stelselmatige observatie het proces-verbaal van bevindingen betreffende de inkijkoperatie op 10 november 2014 het proces-verbaal bevindingen van de doorzoeking ter inbeslagneming van de verdovende middelen en aanwezige goederen die gerelateerd zijn aan de illegale productie van synthetische drugs in de garagebox aan de [adres 1] te Breda het rapport van het Nederlands Forensisch Instituut het aantreffen van de rode werkhandschoenen met DNA van de verdachte en het feit dat de sleutel van de garagebox bij de verdachte aan zijn sleutelbos werd aangetroffen. Voorts merkt de officier van justitie op dat de aangetroffen pillen in de woning van de verdachte qua kleur en logo (klaverblad) overeenkomen met de pillen die zijn aangetroffen in de garagebox. Eveneens werd in de garagebox een stempel met een klaverblad aangetroffen.



4.2


Het standpunt van de verdediging

De raadsvrouw refereert zich ten aanzien van de bewezenverklaring voor de feiten 2 en 3 aan het oordeel van de rechtbank aangezien de verdachte die feiten heeft bekend. Ten aanzien van de feiten 1 en 4 heeft de verdachte aangegeven dat hij wel wist dat er iets in de garagebox stond dat niet goed was. Hij is door anderen gevraagd om daar spullen op te slaan. Hij heeft de pillen echter niet geteld en hij was ook verbaasd over de aangetroffen hoeveelheid. Daarnaast kan niet worden vastgesteld dat met de aangetroffen goederen sprake is van de voorbereiding van de productie van synthetische drugs. Uit de observaties blijkt dat slechts één keer is waargenomen dat de verdachte voor de duur van ongeveer 5 minuten een roerende beweging in een emmer heeft gemaakt. Dat zegt niks. Verdachte wil geen namen noemen. Dat is niet gebruikelijk in de kringen waar hij verkeert. Hij neemt zijn verantwoording en hij zal een redelijke straf accepteren.



4.3

Het oordeel van de rechtbank




Feit 1

Op 2 december 2014 werd de garagebox gelegen aan de [adres 1] te Breda betreden ter inbeslagneming. In de garagebox werden 189.766 tabletten 560 gram pasta en 3360 gram geel poeder aangetroffen welke indicatief positief testen op aanwezigheid van amfetamine. Uit nader onderzoek van het Nederlands Forensisch Instituut bleken de ingestuurde en onderzochte monsters inderdaad amfetamine te bevatten.



De verdachte heeft op de zitting verklaard dat hij de verantwoording neemt voor de aangetroffen goederen in de garagebox. Hij was degene die gebruik maakte van de garagebox hij was in het bezit van de sleutel en hij is daar meermalen geweest. De verdachte heeft verklaard dat andere mensen - waarvan hij geen namen wil noemen - met zijn instemming goederen hebben gestald in de garagebox. Hij wist wel dat er iets niet klopte. Hij wist alleen niet dat er zoveel lag. Dat het iets met drugs te maken had wist hij wel.



Op grond hiervan in onderlinge samenhang bezien acht de rechtbank bewezen dat verdachte op 2 december 2014 samen en in vereniging met een ander of anderen een aanzienlijke hoeveelheid verdovende middelen aanwezig heeft gehad.




Feit 2

De rechtbank is van oordeel dat op basis van het procesdossier en het verhandelde ter zitting onvoldoende is komen vast te staan dat er sprake is geweest van een nauwe en bewuste samenwerking tussen de verdachte en een ander of anderen en spreekt daarom vrij van het ten laste gelegde medeplegen.



Voor het overige acht de rechtbank dit feit wettig en overtuigend bewezen gelet op:

- De bekennende verklaring van verdachte afgelegd tijdens de zitting van 3 augustus 2015;
- Het proces-verbaal van doorzoeking ter inbeslagneming;
- Het proces-verbaal pillen en poeders;
- Het rapport van het The Maastricht Forensic Institute.



Feit 3

De rechtbank is van oordeel dat op basis van het procesdossier en het verhandelde ter zitting onvoldoende is komen vast te staan dat er sprake is geweest van een nauwe en bewuste samenwerking tussen de verdachte en een ander of anderen en spreekt daarom vrij van het ten laste gelegde medeplegen.



Voor het overige acht de rechtbank dit feit wettig en overtuigend bewezen gelet op:

- De bekennende verklaring van verdachte afgelegd tijdens de zitting van 3 augustus 2015;
- Het proces-verbaal van doorzoeking ter inbeslagneming;
- Het proces-verbaal betreffende aangetroffen pistool.



Feit 4

Bij de Criminele Inlichtingen Eenheid kwam in september 2014 de navolgende informatie binnen: “ [verdachte] die verblijft in de [adres 2] te Breda is samen met anderen actief bezig met de productie van en handel in synthetische drugs. De productie vindt buitenhuis plaats op een locatie die ook door [verdachte] bezocht wordt (…).” Er is een onderzoek gestart naar de verdachte en daartoe zijn diverse bijzondere opsporingsbevoegdheden toegepast te weten: onderzoek telecommunicatie stelselmatige observatie en een inkijkoperatie. Tijdens dit onderzoek kwam naar voren dat verdachte samen met [naam] in de periode van 29 september 2014 tot en met 2 december 2014 diverse bouwmarkten heeft bezocht en daar goederen heeft gekocht zoals rode werkhandschoenen en gasflessen. Ook gingen zij meermalen naar de garagebox aan de [adres 1] te Breda waarbij gezien werd dat de verdachte de garagebox opende en afsloot met een sleutel. Eveneens werd daar op 1 oktober 2014 waargenomen dat de verdachte in de garagebox in een emmer stond te roeren.



Op 10 november 2014 werd de garagebox -in het kader van een inkijkoperatie- betreden. In de garagebox werden goederen aangetroffen welke gebruikt waren en/of bestemd waren voor grootschalige vervaardiging van amfetamine en/of MDMA. Dit betrof een betonmolen een tabletteermachine en jerrycans met onbekende vloeistof. Er werden een tweetal monsters van de kogelkraan en de betonmolen genomen en ingestuurd naar het Nederlands Forensisch Instituut. Uit onderzoek bleek dat het monster afgenomen van de kogelkraan amfetamine bevatte en diverse gerelateerde syntheseverontreinigingen en het monster uit de betonmolen bevatte MDMA en lage concentraties amfetamine en coffeïne.



Vervolgens werd op 2 december 2014 de garagebox gelegen aan de [adres 1] te Breda betreden ter inbeslagneming. De garagebox werd geopend met een in de woning aan de [adres 2] te Breda aangetroffen sleutel. In de garagebox werden goederen aangetroffen die gerelateerd kunnen worden aan de vervaardiging van synthetische drugs waaronder een paar handschoenen.



In de garagebox stonden onder andere de volgende goederen opgeslagen;


- Betoncementmolen vervuild met resten poeder;
- Een gedemonteerde gebruikte (vervuild met oranje poeder) tabletteermachine

rondloper merk KILIAN type RL 443 3372. De carrousel (stempelhouder) stempels
en andere onderdelen (o.a RvS vultrechter) van de tabletteermachine lagen verspreid in
de garage opgeslagen. Logo stempels o.a. klaverblad Motorola teken Turkse vlag en
breuklijn;

- 2 gemodificeerde gebruikte ketels (bierfusten) en een bijbehorende RvS koeler
(destillatie opstelling) beide gebruikt en vervuild geur amfetamineachtige stoffen;
- 2 gasbranders in steunen;
- Een doos cafeïne (versnijding amfetamine);
- 5 x jerrycan zwart 25 liter allen geheel gevuld met een heldere zure vloeistof geur
mierenzuur;
- 2 xjcwit 25 1 vol heldere lijvige zure vloeistof fD=zwavelzuur;
- 2 x aangebroken zak met caustic soda (NaOH)
- Diverse kleine flesjes met chemicaliën (ethanol salpeterzuur ammoniak);
- Gascilinder met waterstof 50 L;
- Met poeder besmette goederen tbv het tabletteren: zeven mixers garde emmers
speciekuipen stofzuigers gereedschap;
- Hulp en vulstoffen tbv het tabletteren: flesjes met kleurstof potjes met kleurstof
cellulose magnesium stearaat;
- Een aantal dozen waren gevuld met vacuüm sealzakjes met tabletten (allen geel logo

klaverblad-breuklijn) poeder en pasta (alles indicatief positief op de aanwezigheid van
amfetamine).



De Landelijke Faciliteit Ondersteuning Ontmantelen (LFO) heeft geconcludeerd dat de garagebox gezien bovengenoemde goederen in gebruik was als opslagplaats van
apparatuur (o.a. rvs kookketels tabletteermachine gasbranders) en chemicaliën (o.a.
mierenzuur zwavelzuur cellulose cafeïne kleurstoffen) welke gebruikt waren c.q. gebruikt
kunnen worden voor de grootschalige vervaardiging en/of bewerking tabletteren) van
amfetamine en/of MDMA.



Op de aangetroffen rode handschoenen in de garagebox werd door het Nederlands Forensisch Instituut aan de binnenzijde van handschoen een spoor aangetroffen dat matcht met het DNA-profiel van verdachte aangetroffen.



Ter zitting heeft de verdachte verklaard dat hij de garagebox in gebruik had hij daar meermalen is geweest en hij ook in het bezit was van de sleutel. Voorts heeft de verdachte verklaard dat andere mensen - waarvan hij geen namen wil noemen - met zijn instemming goederen hebben gestald in de garagebox. Hij wist wel dat er iets niet klopte en het iets met drugs te maken had. De verdachte heeft verklaard verantwoording te nemen voor de aangetroffen goederen.



Op grond van het bovenstaande in onderlinge samenhang bezien heeft de verdachte samen met een ander of anderen de voornoemde goederen voorhanden gehad met als doel de voorbereiding/bevordering van de productie van synthetische drugs.




4.4


De bewezenverklaring

De rechtbank acht wettig en overtuigend bewezen dat verdachte 



1.
hij op of omstreeks 02 december 2014 te Breda althans in Nederland
tezamen en in vereniging met een of meer anderen althans alleen
opzettelijk aanwezig heeft gehad (in een garagebox aan de [adres 1] )

ongeveer 189.766 pillen/tabletten althans een groot aantal pillen/tabletten
en/of ongeveer 3920 gram (3360 gram poeder en/of 560 gram pasta) althans een

hoeveelheid poeder en/of een hoeveelheid pasta bevattende amfetamine en/of

tenamfetamine (MDA) en/of metamfetamine en/of MDMA en/of N-ethyl-MDA (MDEA)
zijnde amfetamine en/of tenamfetamine (MDA) en/of metamfetamine en/of MDMA

en/of N-ethyl-MDA (MDEA) (een) middel(en) als bedoeld in de bij de Opiumwet
behorende lijst I dan wel aangewezen krachtens het vijfde lid van artikel 3a

van die wet




in elk geval een of meer (grote) hoeveelhe(i)d(en) van een materiaal telkens


bevattende een middel vermeld op lijst I bij de Opiumwet dan wel aangewezen


krachtens het vijfde lid van artikel 3a van die wet;



2.
hij op of omstreeks 02 december 2014 te Breda althans in Nederland

tezamen en in vereniging met een of meer anderen althans alleen

opzettelijk aanwezig heeft gehad (in een schuur/berging en/of woning aan de

          [adres 2] ) ongeveer 721 pillen/tabletten althans een groot aantal

pillen/tabletten (bevattende) amfetamine en/of tenamfetamine (MDA) en/of

metamfetamine en/of MDMA en/of N-ethyl-MDA (MDEA) zijnde amfetamine en/of

tenamfetamine (MDA) en/of metamfetamine en/of MDMA en/of N-ethyl-MDA


(MDEA)(een) middel(en) als bedoeld in de bij de Opiumwet behorende lijst I

dan wel aangewezen krachtens het vijfde lid van artikel 3a van die wet




in elk geval een of meer hoeveelhe(i)d(en) van een materiaal telkens


bevattende een of meer middel(en) vermeld op lijst I bij de Opiumwet dan wel


aangewezen krachtens het vijfde lid van artikel 3a van die wet;



3.
hij op of omstreeks 02 december 2014 te Breda althans in Nederland tezamen

en in vereniging met ee ander of anderen althans alleen (in een woning aan
de [adres 2] ) een wapen van categorie III te weten een pistool (Walther
PP kaliber 7.65mm) en/of munitie van categorie III te weten acht
(kogel)patronen kaliber 765mm (merk(en) MRP en/of Geco en/of PMP) voorhanden
heeft gehad;



4.
hij op een of meer tijdstippen in of omstreeks de periode van 29 september

2014 tot en met 2 december 2014 in elk geval op of omstreeks 10 november 2014
en/of 2 december 2014 te Breda althans in Nederland
tezamen en in vereniging met een ander of anderen althans alleen



om een feit bedoeld in het derde of vierde lid van artikel 10 van de Opiumwet



te weten het (telkens) opzettelijk bereiden bewerken verwerken verkopen

afleveren verstrekken vervoeren en/of buiten het grondgebied van Nederland


brengen van een of meer hoeveelhe(i)d(en) MDMA en/of tenamfetamine (MDA) en/of

N-ethyl-MDA (MDEA) en/of metamfetamine en/of amfetamine zijnde MDMA en/of

tenamfetamine (MDA) en/of N-ethyl-MDA (MDEA) en/of metamfetamine en/of
amfetamine (telkens) (een) middel(en) als bedoeld in de bij de Opiumwet
behorende lijst I dan wel aangewezen krachtens het vijfde lid van artikel 3a

van die wet in elk geval een of meer hoeveelhe(i)d(en) van een materiaal


bevattende (telkens) een of meer middel(en) als bedoeld in de bij de Opiumwet


behorende lijst I dan wel aangewezen krachtens het vijfde lid van artikel 3a


van die wet




voor te bereiden en/of te bevorderen



- een of meer anderen heeft/hebben getracht te bewegen om dat/die feit(en) te



plegen te doen plegen en/of mede te plegen en/of uit te lokken en/of om


daarbij behulpzaam te zijn en/of om daartoe gelegenheid en/of middelen en/of


inlichtingen te verschaffen en/of



- zich en/of een of meer anderen gelegenheid middelen of inlichtingen tot het


plegen van dat/die feit(en) heeft/hebben getracht te verschaffen en/of

- voorwerpen en/of vervoermiddelen en/of stoffen en/of gelden en/of andere


betaalmiddelen voorhanden heeft/hebben gehad waarvan hij verdachte en/of
zijn mededader(s) wist(en) of ernstige reden had(den) om te vermoeden dat zij
bestemd was/waren tot het plegen van het/die delict(en)



immers heeft/hebben hij verdachte en/of (een of meer van) zijn mededader(s)
in voornoemde periode / op voornoemd(e) tijdstip(pen) in voornoemde
pleegplaats



* een betonmolen en/of een tabletteermachine en/of tabletteertafel en/of een
mantel van een tabletteermachine en/of een of meer stempel(s) voor een
tabletteermachine en/of een of meer (RVS) ketel(s)/koeler(s)/trechter(s) en/of
zeven en/of garden en/of een pollepel en/of een schep en/of een
verwarmingskachel en/of een of meer gasbrander(s) en/of gasflessen en/of een
gasslang en/of 2 omgebouwde biervaten en/of een of meer wokbrander(s) en/of
een of meer stofzuiger(s) en/of speciekuip(en) en/of emmer(s) in elk geval

een of meer productiemiddel(en) / voorwerp(en) bestemd voor de


productie/vervaardiging van amfetamine en/of tenamfetamine (MDA) en/of


metamfetamine en/of MDMA en/of N-ethyl-MDA (MDEA) althans synthetische drugs




en/of



* chloroform en/of meerdere jerrycans met chemicalien/grondstoffen
en/of een doos cellulose (25kg) en/of magnesium en/of versnijdingsmiddel en/of
meerdere poten kleurstof en/of meerdere dozen met handschoenen en/of rode
werkhandschoenen en/of calcium fosfaat en/of cellulose poeder in elk geval

(grote/aanzienlijke) hoeveelheden chemicalien en/of grondstoffen/hulpstoffen


bestemd voor de productie/vervaardiging van amfetamine en/of tenamfetamine


(MDA) en/of metamfetamine en/of MDMA en/of N-ethyl-MDA (MDEA) althans


synthetische drugs




voorhanden gehad waarvan verdachte en/of zijn mededader(s) wist(en) of

ernstige redenen had(den) te vermoeden dat dat/die bestemd was/waren tot het
plegen van dat/die feit(en);



De rechtbank acht niet bewezen hetgeen meer of anders is ten laste gelegd. Verdachte zal daarvan worden vrijgesproken.






5De strafbaarheid
Er zijn geen feiten of omstandigheden aannemelijk geworden die de strafbaarheid van de feiten uitsluiten. Dit levert de in de beslissing genoemde strafbare feiten op.


Verdachte is strafbaar omdat niet is gebleken van een omstandigheid die zijn strafbaarheid uitsluit.





6De strafoplegging

6.1


De vordering van de officier van justitie

De officier van justitie vordert aan verdachte op te leggen een gevangenisstraf voor de duur van vijf jaren met aftrek van het voorarrest.



6.2


Het standpunt van de verdediging

De raadvrouw verzoekt om bij de bepaling van de straf rekening te houden met de beperkte rol die de verdachte in het geheel heeft gehad. Hij is niet degene die hier vandaag zou moeten zitten. Hij heeft slechts spullen gestald voor een ander. Hij verkeert echter in kringen waar het niet gebruikelijk is om namen te noemen. De verdediging is zich bewust van het feit dat dit soort delicten over het algemeen zwaar worden bestraft. Echter er is geen sprake van het aantreffen van een draaiend drugslaboratorium waarbij sprake was van gevaarzetting voor de omgeving. Dat blijkt ook uit het feit dat in de periode tussen de inkijkoperatie op 11 november 2014 en de doorzoeking op 2 december 2014 weinig was veranderd in de situatie ter plekke. De raadsvrouw verzoekt de eis van de officier van justitie te matigen. De eis doet geen recht aan de feitelijke situatie.



6.3


Het oordeel van de rechtbank

De verdachte heeft zich schuldig gemaakt aan het voorhanden hebben –in zijn woning- van een hoeveelheid pillen bevattende MDMA en een wapen met bijbehorende munitie. Daarnaast heeft de verdachte zich samen met een ander of anderen schuldig gemaakt aan het voorhanden hebben - in een garagebox - van een aanzienlijke hoeveelheid pillen/pasta/poeders bevattende amfetamine en het voorhanden hebben van chemicaliën en voorwerpen ter voorbereiding van de productie van en/of handel in MDMA en/of amfetamine.  



Dit zijn ernstige feiten. Algemeen bekend is dat synthetische drugs zoals MDMA en amfetamine grote gezondheidsrisico’s meebrengen voor de gebruikers waaronder de mogelijkheid van blijvende schade aan het centrale zenuwstelsel en psychiatrische stoornissen. Verder brengt de opslag van chemicaliën en de productie van synthetische drugs gevaren met zich mee. Er is sprake van gevaar voor brand ontploffing en het vrijkomen van giftige stoffen. Ook voorbereidingshandelingen daartoe dienen krachtig te worden bestreden. 



Voorts heeft de verdachte een vuurwapen met bijbehorende munitie voorhanden gehad. Ook dit is een ernstig feit. Vuurwapens worden meer en meer gebruikt bij het plegen van strafbare feiten. Dit brengt een onaanvaardbaar risico voor de veiligheid van personen en grote gevoelens van onveiligheid in de samenleving met zich mee. Daarom moet streng worden opgetreden tegen het onbevoegd voorhanden hebben van vuurwapens en munitie. Dit geldt temeer nu verdachte zich bezighield met voorbereidingshandelingen voor de productie en mogelijke handel in verdovende middelen en uit de praktijk blijkt dat de risico's op het gebruik van vuurwapens bij deze vorm van criminaliteit navenant groter zijn.



De rechtbank heeft rekening gehouden met het strafblad van verdachte waaruit blijkt dat hij niet recent is veroordeeld voor soortgelijke feiten. 
Tevens heeft de rechtbank rekening gehouden met de persoon van verdachte de landelijke oriëntatiepunten en de straffen die doorgaans voor soortgelijke feiten worden opgelegd.
Met name vanwege de ernst van de feiten de aanzienlijke hoeveelheid aangetroffen drugs en het gevaarzettend karakter ziet de rechtbank geen ruimte voor het opleggen van een andere of lichtere sanctie dan een onvoorwaardelijke gevangenisstraf. Alles afwegende is de rechtbank van oordeel dat een gevangenisstraf voor de duur van vier jaar met aftrek van voorarrest passend en geboden is.






7De wettelijke voorschriften
De beslissing berust op de artikelen 10 27 47 57 en 91 van het Wetboek van Strafrecht de artikelen 2 10 10a 13 en 14 van de Opiumwet en de artikelen 26 55 56 en 60 van de Wet Wapens en Munitie zoals deze artikelen luidden ten tijde van het bewezen verklaarde.




8De beslissing
De rechtbank:



Bewezenverklaring


- verklaart het ten laste gelegde bewezen zodanig als hierboven onder 4.4 is omschreven;
- spreekt verdachte vrij van wat meer of anders is ten laste gelegd;



Strafbaarheid


- verklaart dat het bewezen verklaarde de volgende strafbare feiten oplevert:


Feit 1:medeplegen van opzettelijk handelen in strijd met het in artikel 2 onder C van 
de Opiumwet gegeven verbod;




Feit 2: opzettelijk handelen in strijd met het in artikel 2 onder C van 
de Opiumwet gegeven verbod;




Feit 3: handelen in strijd met artikel 26 eerste lid van de Wet wapens en munitie 
terwijl het feit is begaan met betrekking tot een vuurwapen van categorie III 
en munitie van categorie III; 




Feit 4: medeplegen van een feit bedoeld in het vierde lid van artikel 10 van de Opiumwet voorbereiden of bevorderen door voorwerpen en stoffen voorhanden te hebben waarvan hij weet dat zij bestemd zijn tot het plegen van dat feit.


- verklaart verdachte strafbaar;




Strafoplegging


- veroordeelt verdachte tot een gevangenisstraf van 4 jaar;

- bepaalt dat de tijd die verdachte voor de tenuitvoerlegging van deze uitspraak in voorarrest heeft doorgebracht in mindering wordt gebracht bij de tenuitvoerlegging van de opgelegde gevangenisstraf.




Dit vonnis is gewezen door mr. Moussault voorzitter mr. Bakx en mr. Van Atteveld rechters in tegenwoordigheid van mr. Van Hoof griffier en is uitgesproken ter openbare zitting op 17 augustus 2015.



Mr. Van Atteveld  is niet in de gelegenheid om dit vonnis mede te ondertekenen.




Wanneer hierna wordt verwezen naar een proces-verbaal wordt –tenzij anders vermeld- bedoeld het eindproces-verbaal met dossiernummer 20GOA14034 van de politie eenheid Zeeland- West Brabant opgemaakt in de wettelijke vorm door daartoe bevoegde opsporingsambtenaren en doorgenummerd van 1 tot en met 512.
 Het proces-verbaal van doorzoeking ter inbeslagneming pagina 343 van voornoemd eindproces-verbaal.


 Het proces-verbaal bevindingen ondersteuning LFO pagina 437 van voornoemd eindproces-verbaal.


 Het rapport van het Nederlands Forensisch Instituut pagina 456 van voornoemd eindproces-verbaal.


 De verklaring van verdachte afgelegd op de zitting van 3 augustus 2015.


 De verklaring van verdachte afgelegd op de zitting van 3 augustus 2015.


 Het proces-verbaal van doorzoeking ter inbeslagneming pagina 486 van voornoemd eindproces-verbaal.


 Het proces-verbaal van pillen en poeders pagina 490 van voornoemd eindproces-verbaal.


 Het rapport van The Maastricht Forensic Institute d.d. 8 april 2015 pagina 105 van forensisch onderzoek.


 De verklaring van verdachte afgelegd op de zitting van 3 augustus 2015.


 Het proces-verbaal van doorzoeking ter inbeslagneming pagina 486 van voornoemd eindproces-verbaal.


 Het proces-verbaal betreffende aangetroffen pistool pagina 506 van voornoemd eindproces-verbaal.


 Het proces-verbaal van observatie pagina 220 en het proces-verbaal van observatie pagina 287 van voornoemd eindproces-verbaal.


 Het proces-verbaal onderzoek garagebox 10-11-2014 pagina 407 van voornoemd eindproces-verbaal.


 Het proces-verbaal inkijk pagina 417 van voornoemd eindproces-verbaal.


 Het rapport van het Nederlands Forensisch Instituut pagina 419 van voornoemd eindproces-verbaal.


 Het proces-verbaal van doorzoeking ter inbeslagneming pagina 434 van voornoemd eindproces-verbaal.


 Het proces-verbaal bevindingen aantreffen sleutelbos pagina 493 van voornoemd eindproces-verbaal.


 Het proces-verbaal van bevindingen ondersteuning LFO pagina 437 van voornoemd eindproces-verbaal.


 Het proces-verbaal bevindingen ondersteuning LFO pagina 437 van voornoemd eindproces-verbaal.


  Het rapport van het Nederlands Forensisch Instituut pagina 501 van voornoemd eindproces-verbaal.


 De verklaring van verdachte afgelegd op de zitting van 3 augustus 2015.

