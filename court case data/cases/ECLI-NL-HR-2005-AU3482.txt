

15 november 2005
Strafkamer
nr. 03516/04
AGJ/IC


Hoge Raad der Nederlanden

Arrest


op het beroep in cassatie tegen een arrest van het Gerechtshof te Leeuwarden van 2 november 2004 nummer 24/001032-03 in de strafzaak tegen:
[verdachte] geboren te [geboorteplaats] op [geboortedatum] 1976 wonende te [woonplaats].


1. De bestreden uitspraak

Het Hof heeft in hoger beroep - met vernietiging van een vonnis van de Politierechter in de Rechtbank te Leeuwarden van 25 juli 2003 - de verdachte ter zake van "ten aanzien van het afleveren verstrekken en vervoeren: opzettelijk handelen in strijd met het in artikel 2 onder B van de Opiumwet gegeven verbod en ten aanzien van het aanwezig hebben: opzettelijk handelen in strijd met het in artikel 2 onder C van de Opiumwet gegeven verbod" veroordeeld tot één maand gevangenisstraf voorwaardelijk met een proeftijd van twee jaren.

2. Geding in cassatie


Het beroep is ingesteld door de verdachte. Namens deze heeft mr. B.P.M. Canoy advocaat te Leeuwarden bij schriftuur een middel van cassatie voorgesteld. De schriftuur is aan dit arrest gehecht en maakt daarvan deel uit.
De Advocaat-Generaal Knigge heeft geconcludeerd tot verwerping van het beroep. 


3. Beoordeling van het middel

3.1. Het middel bevat de klacht dat het bewezenverklaarde - in het bijzonder dat het handelen van de verdachte betrof een hoeveelheid van een materiaal bevattende MDA N-ethyl MDA MDMA of amfetamine - niet uit de door het Hof gebezigde bewijsmiddelen kan volgen.


3.2.1. Ten laste van de verdachte is bewezenverklaard dat:
"hij in de periode juli 2002 tot en met 6 oktober 2002 te Schiermonnikoog in de gemeente Schiermonnikoog opzettelijk heeft verkocht en/of afgeleverd en/of verstrekt en/of vervoerd en/of opzettelijk aanwezig heeft gehad een hoeveelheid van een materiaal bevattende MDA en/of N-ethyl MDA en/of MDMA en/of amfetamine zijnde MDA en N-ethyl MDA en MDMA en amfetamine middelen vermeld op de bij de Opiumwet behorende lijst I."



3.2.2. Het Hof heeft deze bewezenverklaring doen steunen op de volgende bewijsmiddelen: 
1. Een proces-verbaal van politie van 7 oktober 2002 inhoudende als verklaring van [betrokkene 1]:
"[verdachte] heeft wel eens pillen of speed geregeld voor mij. Hij nam bijvoorbeeld 8 pillen voor me mee. Het is een keer of drie vier voorgevallen dat [verdachte] iets mee nam. Hij nam onder andere OK-tjes en YinYang's mee. Er zat niet zoveel verschil in. De ene was wel iets heftiger dan de andere maar de speling was niet zo heel groot.
Ik heb wel eens XTC-pillen van [verdachte] gekocht. Ik betaalde er [verdachte] 4 of 5 euro voor. Ik voel me een stuk prettiger door het gebruik van XTC. Ik vind dan 5 euro niet veel voor het gevoel wat ik er voor terug krijg. Als je voor vijf gulden bier koopt heb je dit gevoel niet."



2. Een proces-verbaal van politie van 16 oktober 2002 inhoudende als verklaring van [betrokkene 2]:
"Van [verdachte] heb ik eens een pil gekregen. Dat was volgens mij een van het type GSM. Ook heb ik weleens wat gruis van hem gekregen. Dat heb ik volgens mij via een drankje ingenomen. Verder heeft [verdachte] een keer of zeven/acht XTC-pillen van mij gekocht. Ik denk dat ik hem in totaal zo'n 25 pillen heb verkocht."



3. Een proces-verbaal van politie van 17 oktober 2002 inhoudende als verklaring van [betrokkene 2]:
"In een eerdere verklaring sprak ik over een hoeveelheid gruis die [verdachte] bij zich had. Ik herinner mij dat het gruis ook een rode kleur had gelijkend op de XTC-pillen welke ik begin september van [betrokkene 4] had gekocht. Ik denk dat de hoeveelheid gruis overeenkwam met ongeveer 5 à 6 pillen."



4. Een proces-verbaal van politie van 14 oktober 2002 inhoudende als verklaring van [betrokkene 3]:
"Ik heb wel pillen bij [verdachte] gekocht. Het is ongeveer 2 of 3 keer gebeurd de afgelopen zomer."



5. Een proces-verbaal van politie van 10 oktober 2002 inhoudende als verklaring van de verdachte:
"Ik ben als kok werkzaam bij restaurant [A] [te plaats]. Ik woon boven het restaurant. Ik gebruik hard drugs. Ik gebruik weed xtc-pillen en ook speed of coke. Ik kocht mijn pillen bij anderen. Ik heb mijn pillen onder andere gekocht van mijn collega [betrokkene 1]. Van [betrokkene 2] heb ik zelf 3 of 4 keer xtc-pillen gekocht. Dit is de laatste maand geweest."



6. Een deskundigenrapport van 16 januari 2004 opgemaakt door A.J. Poortman-Van der Meer als vast gerechtelijk deskundige verbonden aan het Nederlands Forensisch Instituut inhoudende:
"Ad Mitsubishi
In het bestand waarin gegevens van tabletten opgenomen zijn welke door het NFI zijn onderzocht welk bestand met betrekking tot gegevens van 2002 ruim 2000 items bevat komen tabletten met het Mitsubishi logo als diepdruk 118 (keer) voor:
- 110 hiervan bevatten MDMA bij zeven items was het aandeel MDMA gering;
- vijf bevatten MDA;
- twee bevatte metamfetamine;
- één bevatte amfetamine;



Ad YinYang
In het bestand waarin gegevens van tabletten opgenomen zijn welke door het NFI zijn onderzocht welk bestand met betrekking tot gegevens van 2002 ruim 2000 items bevat komen tabletten met het Yin Yang teken als diepdruk 20 keer voor:
- 19 hiervan bevatten MDMA
- één bevatte metamfetamine.



Ad OK
In het bestand waarin gegevens van tabletten opgenomen zijn welke door het NFI zijn onderzocht welk bestand met betrekking tot gegevens van 2002 ruim 2000 items bevat komen tabletten met de letters OK als diepdruk twee keer voor:
- beide bevatten MDMA.



Ad GSM en Telfort
In het bestand waarin gegevens van tabletten opgenomen zijn welke door het NFI zijn onderzocht welk bestand met betrekking tot gegevens van 2002 ruim 2000 items bevat komen tabletten met het Telfort logo of met de afbeelding van een mobiele telefoon als diepdruk elf keer voor:
- alle elf bevatten MDMA (waarvan een in combinatie met amfetamine).



Samenvatting
Van de door het NFI onderzochte tabletten die passen bij de gegeven omschrijvingen van diepdrukken bevatten 166 van de in totaal 167 items een substantie zoals vermeld op lijst I van de Opiumwet."



3.3. De bewezenverklaring is naar behoren met redenen omkleed voorzover deze inhoudt dat het handelen van de verdachte een hoeveelheid van een materiaal bevattende MDMA en/of amfetamine heeft betroffen in aanmerking genomen
a. hetgeen het Hof heeft vastgesteld omtrent de samenstelling van door het Nederlands Forensisch Instituut onderzochte pillen met de logo's YinYang OK en GSM te weten dat die pillen MDMA en/of (met)amfetamine bevatten; 
b. hetgeen [betrokkene 1] heeft verklaard over de uitwerking die het innemen van de van de verdachte gekochte XTC-pillen met de logo's OK en YinYang op hem had en
c. de verklaring van de verdachte dat hij bij anderen XTC-pillen kocht en de verklaring van [betrokkene 2] dat hij de verdachte in totaal ongeveer 25 XTC-pillen heeft verkocht en van de verdachte weleens een pil van het type GSM heeft gekregen.



3.4. Voorzover de bewezenverklaring behelst dat het daarin bedoelde materiaal "MDA en/of N-Ethyl MDA" bevat wordt deze niet door de inhoud van enig bewijsmiddel ondersteund. De Hoge Raad neemt echter aan dat het Hof kennelijk bij vergissing in de bewezenverklaring de woorden "MDA en/of N-Ethyl MDA en/of" heeft opgenomen. 
De Hoge Raad leest de bewezenverklaring aldus verbeterd zodat aan het middel in zoverre de feitelijke grondslag komt te ontvallen.


3.5. Het middel kan dus niet tot cassatie leiden.

4. Slotsom

Nu het middel niet tot cassatie kan leiden terwijl de Hoge Raad geen grond aanwezig oordeelt waarop de bestreden uitspraak ambtshalve zou behoren te worden vernietigd moet het beroep worden verworpen.

5. Beslissing

De Hoge Raad verwerpt het beroep. 

Dit arrest is gewezen door de vice-president C.J.G. Bleichrodt als voorzitter en de raadsheren J.P. Balkema en J. de Hullu in bijzijn van de waarnemend griffier J.D.M. Hart en uitgesproken op 15 november 2005.
