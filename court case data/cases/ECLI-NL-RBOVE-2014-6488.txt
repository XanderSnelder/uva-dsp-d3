

Rechtbank Overijssel
Afdeling Strafrecht 


Zittingsplaats Zwolle



Parketnummer: 08.955507.13
Datum vonnis: 9 december 2014




Vonnis (promis) op tegenspraak van de rechtbank Overijssel meervoudige kamer voor strafzaken rechtdoende in de zaak van de officier van justitie tegen:





	[verdachte]

	geboren op [geboortedatum] 1983 in Kampen
	wonende te [woonplaats].






1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzitting van 25 november 2014. De rechtbank heeft kennis genomen van de vordering van de officier van justitie mr. G.C. Pol en van hetgeen door de raadsvrouw van verdachte mr. A.S. ten Doesschate advocaat te Zwolle namens verdachte naar voren is gebracht.  





2De tenlastelegging


De verdenking komt er kort en feitelijk weergegeven op neer dat verdachte: 

feit 1: samen met een ander in harddrugs heeft gehandeld dan wel een hoeveelheid harddrugs aanwezig heeft gehad of dat zij daarbij behulpzaam is geweest.

feit 2: samen met een ander een hoeveelheid hasj aanwezig heeft gehad. 



Voluit luidt de tenlastelegging aan de verdachte dat:



1.
zij op één of meer verschillende tijdstippen in of omstreeks de periode van 12 oktober 2012 tot en met 24 mei 2013 in de gemeente Kampen en/of elders in Nederland tezamen en in vereniging met een ander of anderen althans alleen (telkens) opzettelijk aanwezig heeft gehad en/of opzettelijk heeft verkocht en/of afgeleverd en/of verstrekt en/of vervoerd aan personen genaamd [naam 1] en/of [naam 2] en/of [naam 3] en/of [naam 4] en/of [naam 5] en/of [naam 6] en/of een of meer andere personen een (grote) hoeveelheid cocaïne in elke geval een hoeveelheid van een materiaal bevattende cocaïne en/of een (grote)
hoeveelheid GHB in elk geval een hoeveelheid van een materiaal bevattende GammaHydroxyButyraat en/of 4-Hydroxyboterzuur en/of een of meer grammen XTC-pillen en/of amfetamine in elk geval een hoeveelheid van een materiaal bevattende 34- methyleendioxymethamfetamine (MDMA) en/of tenamfetamine (MDA) en/of N-ethyl-DMA (MDEA) en/of methamfetamine en/of amfetamine zijnde cocaïne en/of GammaHydroxyButyraat en/of 4-Hydroxyboterzuur (GHB) en/of 3 4- methyleendioxymethamfetamine (MDMA) en/of tenamfetamine (MDA) en/of N-ethyl-MDA (MDEA) en/of methamfetamine en/of amfetamine een middel als bedoeld in de bij de Opiumwet behorende lijst 1 dan wel aangewezen krachtens het vijfde lid van artikel 3a van die wet;



althans voor zover voor het vorenstaande onder 1 geen veroordeling mocht of zou kunnen volgen subsidiair dat




        [medeverdachte] op één of meer verschillende tijdstippen in of omstreeks de periode van 12 oktober 2012 tot en met 24 mei 2013 in de gemeente Kampen en/of elders in Nederland tezamen en in vereniging met een ander of anderen althans alleen (telkens) opzettelijk aanwezig heeft gehad in de woning aan de [adres] te Kampen en/of opzettelijk heeft verkocht en/of afgeleverd en/of verstrekt en/of vervoerd aan personen genaamd [naam 1] en/of [naam 2] en/of [naam 3] en/of [naam 4] en/of [naam 5] en/of [naam 6] en/of een of meer andere personen een (grote) hoeveelheid cocaïne in elke geval een hoeveelheid van een materiaal bevattende cocaïne en/of een (grote) hoeveelheid GHB in elk geval een hoeveelheid van een materiaal bevattende GammaHydroxyButyraat en/of 4-Hydroxyboterzuur en/of een of meer grammen XTC-pillen en/of amfetamine in elk geval een hoeveelheid van een materiaal bevattende 34-methyleendioxymethamfetamine CMDMA) en/of tenamfetamine (MDA) en/of N-ethyl-DMA (MDEA) en/of methamfetamine en/of amfetamine zijnde cocaïne en/of GammaHydroxyButyraat en/of 4-Hydroxyboterzuur (GHB) en/of 3 4-methyleendioxymethamfetamine (MDMA) en/of tenamfetamine (MDA) en/of N-ethyl-MDA (MDEA) en/of methamfetamine en/of amfetamine een middel als bedoeld in de bij de Opiumwet behorende lijst 1 dan wel aangewezen krachtens het vijfde lid van artikel 3a van die wet;
tot het plegen van welke misdrijf zij verdachte in of omstreeks de periode van 12 oktober 2012 tot en met 24 mei 2013 in de gemeente Kampen en/of elders in Nederland (telkens) opzettelijk gelegenheid en/of middelen heeft verschaft en/of bij het plegen van welk misdrijf zij verdachte toen aldaar (telkens) opzettelijk behulpzaam is geweest door (telkens) opzettelijk aan die [medeverdachte] voormelde woning ter beschikking te (blijven) stellen;



2.
zij op of omstreeks 24 mei 2013 in de gemeente Kampen tezamen en in vereniging met een ander of anderen althans alleen opzettelijk aanwezig heeft gehad ongeveer 1231 gram hasj in elk geval een hoeveelheid van meer dan 30 gram van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties zijn toegevoegd zijnde hasjiesj en/of hennep een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet.





3De voorvragen


De rechtbank heeft vastgesteld dat de dagvaarding geldig is dat zij bevoegd is tot kennisneming van deze zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.





4De beoordeling van het bewijs


4.1


De standpunten van de officier van justitie en de verdediging

De officier van justitie heeft zich op het standpunt gesteld dat verdachte van het onder 
1 primair en 2 ten laste gelegde moet worden vrijgesproken nu daarvoor onvoldoende bewijs is. De officier acht het onder 1 subsidiair ten laste gelegde wettig en overtuigend bewezen. Daartoe is kort gezegd betoogd dat verdachte wetenschap had van het dealen van harddrugs door haar man en dat verdachte hiertoe gelegenheid heeft geboden door haar woning beschikbaar te stellen. 



De raadsvrouw van verdachte heeft verzocht de verdachte van de gehele tenlastelegging vrij te spreken. Daartoe is onder meer betoogd dat niet kan worden bewezen dat verdachte wist dat door haar man in drugs werd gehandeld en evenmin dat verdachte haar woning aan haar man ter beschikking heeft gesteld met het opzet om te handelen in drugs.




4.2


De bewijsoverwegingen van de rechtbank

De rechtbank acht evenals de officier van justitie en de raadsvrouw het onder 1 primair en 2 ten laste gelegde niet wettig en overtuigend bewezen en zal haar daarvan vrijspreken. De rechtbank overweegt daarbij in het bijzonder dat uit de stukken niet is gebleken dat verdachte heeft gehandeld in harddrugs noch dat zij beschikkingsmacht heeft gehad over de in haar woning aanwezige drugs. 



De rechtbank overweegt met betrekking tot het onder 1 subsidiair ten laste gelegde als volgt. 
Voor een bewezenverklaring van medeplichtigheid aan een bepaald delict is kortgezegd vereist dat niet alleen komt vast te staan dat verdachtes opzet was gericht op het verschaffen van middelen en/of gelegenheid als bedoeld in artikel 48 van het Wetboek van Strafrecht maar tevens dat verdachtes opzet al dan niet in voorwaardelijke vorm was gericht op het door de dader gepleegde misdrijf (het gronddelict). 
De rechtbank stelt vast dat verdachte de enige huurder was van de woning. Voorts stelt de rechtbank vast dat [medeverdachte] de echtgenoot en de vader van de drie minderjarige kinderen van verdachte is. [medeverdachte] heeft bij de politie verklaard een groot deel van zijn tijd bij verdachte in de woning te hebben verbleven en in de betreffende periode vanuit de keuken in die woning drugs te hebben verhandeld. Verdachte verklaart dat ze wel vermoedens had dat haar man zich bezighield met illegale praktijken maar ontkent te hebben geweten dat er door haar man vanuit haar keuken drugs werd verhandeld. 
De rechtbank constateert dat het dossier aanwijzingen bevat op grond waarvan zou kunnen worden afgeleid dat verdachte op de hoogte was van de aanwezigheid van drugs in haar woning dan wel – in mindere mate - van de handel in drugs vanuit haar woning doch deze aanwijzingen zijn naar het oordeel van de rechtbank onder de hierboven gegeven omstandigheden niet zonder meer voldoende om vorenbedoelde vormen van opzet te kunnen aannemen waarbij met name opzet op het gronddelict niet bewezen kan worden. De rechtbank zal verdachte derhalve eveneens vrijspreken van het onder 1 subsidiair ten laste gelegde. 




4.3


Het oordeel van de rechtbank

De rechtbank acht niet bewezen hetgeen aan de verdachte onder 1 (primair en subsidiair) en 2 is tenlastegelegd en zal haar daarvan zal vrijspreken.






5De beslissing


De rechtbank:




vrijspraak

- verklaart niet bewezen dat verdachte het onder 1 en 2 tenlastegelegde heeft begaan en spreekt haar daarvan vrij;




Dit vonnis is gewezen door mr. M. van Bruggen voorzitter mr. F. van der Maden en mr. L.J. Bosch rechters in tegenwoordigheid van D.D. Drost griffier en is in het openbaar uitgesproken op 9 december 2014.
Mr. Bosch voornoemd is buiten staat dit vonnis mede te ondertekenen. 



