

Rechtbank Rotterdam


Team straf 1



Parketnummer: 10/750386-18
Uitspraakdatum: 17 oktober 2019Tegenspraak



Vonnis van de rechtbank Rotterdam meervoudige kamer voor strafzaken in de zaak tegen de verdachte:



      [naam verdachte] 

geboren te [geboorteplaats verdachte] op [geboortedatum verdachte]  
ingeschreven in de basisregistratie personen op het adres 

        [adres verdachte] te [woonplaats verdachte] 
bijgestaan door mr. V.R.C. Shukrula advocaat te Amsterdam.

Onderzoek op de terechtzitting

Gelet is op het onderzoek op de terechtzitting van 17 18 20 24  september 2019 en 
17 oktober 2019.

Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht.
Eis officier van justitie
De officieren van justitie mr. A.M. Dingley en mr. M.D. Hes hebben gevorderd:


bewezenverklaring van het onder 1 en 2 ten laste gelegde;


veroordeling van de verdachte tot een gevangenisstraf voor de duur van 3 jaar met aftrek van voorarrest.


Waardering van het bewijs


Standpunt officier van justitie

Er is voldoende wettig en overtuigend bewijs voor de ten laste gelegde feiten. De verdachte is aanwezig geweest in de container tijdens het lossen van de ananassen en het uithalen van de cocaïne. Daarnaast heeft hij in zijn telefoon notities met het adres van [naam bedrijf] en het eerdere adres in Bleiswijk waar de container oorspronkelijk gelost zou worden. Bij zijn fouillering zijn bij hem opzetschijfjes van een Dremel aangetroffen en de telefoon van medeverdachte [naam medeverdachte 1] . Hij is ook te zien op foto’s van het lossen van de ananassen aangetroffen op de telefoon van medeverdachte [naam medeverdachte 2] .







Vrijspraak opzet op de invoer en vrijspraak voorbereidingshandelingen

De verdachte heeft met anderen ’s avonds een container met ananassen helpen uitladen bij een wasserette waar geen koelruimte voor dat fruit aanwezig was. Hoewel deze omstandigheden te denken geven is er geen direct bewijs in het dossier waaruit blijkt dat de verdachte wetenschap had van de aanwezigheid van de cocaïne in de container. Vast staat dat met de Dremel is geprobeerd de container open te slijpen. Of en waarmee de verborgen ruimte in de container waarin de drugs zat is opengeslepen valt niet vast te stellen op basis van de inhoud van het dossier. De bij de verdachte aangetroffen opzetstukjes voor een Dremel leveren daarom geen bewijs op van wetenschap bij de verdachte van de invoer van cocaïne. Die wetenschap volgt ook niet uit de andere door de officier van justitie aangehaalde omstandigheden. Er is daarom onvoldoende bewijs dat de verdachte wist  dat er cocaïne in de container werd vervoerd en dus is er geen sprake van (voorwaardelijke) opzet op het medeplegen van (voorbereidingshandelingen van) de invoer van cocaïne. De verdachte zal daarom worden vrijgesproken van de aan hem onder 1 primair ten laste gelegde opzetvariant en de hem onder 2 ten laste gelegde voorbereidingshandelingen. Wel kan de overtredingsvariant voor de invoer worden bewezen. 




Bewezenverklaring

In bijlage II heeft de rechtbank de inhoud van wettige bewijsmiddelen opgenomen houdende voor de bewezenverklaring redengevende feiten en omstandigheden. Op grond daarvan en op grond van de redengevende inhoud van het voorgaande is wettig en overtuigend bewezen dat de verdachte het onder 1 subsidiair ten laste gelegde heeft begaan op die wijze dat:



hij in de periode van 17 augustus 2018 tot en met 6 september 2018 te Rotterdam en Amsterdam tezamen en in vereniging met anderen binnen het grondgebied van Nederland heeft gebracht als bedoeld
in artikel 1 lid 4 van de Opiumwet 
 een hoeveelheid van een materiaal bevattende cocaïne
zijnde cocaïne een middel als bedoeld in de bij de Opiumwet behorende lijst I. 



Hetgeen meer of anders is ten laste gelegd is niet bewezen. De verdachte moet ook daarvan worden vrijgesproken.

Strafbaarheid feit
Het bewezen feit levert op: 


medeplegen van handelen in strijd met het in artikel 2 onder A van de Opiumwet gegeven verbod.



Er zijn geen feiten of omstandigheden aannemelijk geworden die de strafbaarheid van het feit uitsluiten. Het feit is dus strafbaar.

Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit. De verdachte is dus strafbaar.
Motivering straf 
De verdachte valt een strafrechtelijk verwijt te maken bij de invoer van 14 kilo cocaïne die in een container met ananassen vanuit de Dominicaanse Republiek naar Nederland is verscheept. Dat verwijt is van andere orde dan het verwijt bij de medeverdachten omdat de verdachte niet wordt tegengeworpen dat hij met opzet de cocaïne heeft ingevoerd. De verdachte wordt - kort gezegd - het verwijt gemaakt dat hij samen met anderen onder verdachte omstandigheden een container heeft helpen uitladen. 


In de wereld wordt Nederland gezien als drugs transit/traffic land met alle negatieve (diplomatieke en economische) gevolgen van dien. Gezien de hoeveelheid ingevoerde cocaïne moet deze bestemd zijn geweest voor verdere verspreiding en handel. De handel in verdovende middelen vormt een bedreiging voor de volksgezondheid. Bovendien versterkt het de geweldsspiraal die met deze handel in binnen- en buitenland gepaard gaat. 



Voor het bepalen van de hoogte van de straf heeft de rechtbank aansluiting gezocht bij uitspraken in soortgelijke zaken en gelet op de persoonlijke omstandigheden van de verdachte. Zo heeft de rechtbank er kennis van genomen dat de verdachte niet eerder voor soortgelijke feiten is veroordeeld. Dit weegt in het voordeel van de verdachte. De rechtbank heeft voorts kennis genomen van het over de verdachte uitgebrachte reclasseringsadvies gedateerd 11 februari 2019 van [naam reclasseringswerker]  reclasseringswerker bij Leger des Heils Jeugdbescherming & Reclassering waaruit blijkt dat er geen noemenswaardige problemen zijn die als risicoverhogend beschouwd kunnen worden. Evenmin is sprake van gedragsproblematiek psychische problematiek of problematisch middelengebruik. De rechtbank weegt deze omstandigheden in het voordeel van de verdachte mee net als de marginale rol die hij bij de invoer van de cocaïne heeft gespeeld.



Alles afwegend acht de rechtbank een voorwaardelijke hechtenis voor de duur van twee maanden passend en geboden met een proeftijd van twee jaar. Deze proeftijd heeft als doel de verdachte ervan te weerhouden zich voor het einde van die proeftijd schuldig te maken aan een nieuw strafbaar feit. 

In beslag genomen voorwerpen
De onder de verdachte in beslag genomen en niet teruggegeven voorwerpen te weten een iPhone en slijpschijven van een Dremel zullen verbeurd worden verklaard. De voorwerpen behoren de verdachte toe en het bewezen feit is met behulp van deze voorwerpen begaan. 


Voorlopige hechtenis 
De officieren van justitie hebben gevorderd om de schorsing van de voorlopige hechtenis op te heffen.


Nu de rechtbank de verdachte zal veroordelen tot een voorwaardelijke hechtenis zal deze vordering worden afgewezen. 



Toepasselijke wettelijke voorschriften
Gelet is op de artikelen 14 14b 14c 33 33a en 47 van het Wetboek van Strafrecht en op de artikelen 2 en 10 van de Opiumwet. 


Bijlagen
De in dit vonnis genoemde bijlagen maken deel uit van dit vonnis.


Beslissing
De rechtbank:


verklaart niet bewezen dat de verdachte de onder 1 primair en 2 ten laste gelegde feiten heeft begaan en spreekt de verdachte daarvan vrij;



verklaart bewezen dat de verdachte het onder 1 subsidiair ten laste gelegde feit zoals hiervoor omschreven heeft begaan;



verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte ook daarvan vrij;



stelt vast dat het bewezen verklaarde oplevert het hiervoor vermelde strafbare feit;



verklaart de verdachte strafbaar;




veroordeelt de verdachte tot een hechtenis voor de duur van 2 (twee) maanden; 


bepaalt dat de hechtenis niet ten uitvoer zal worden gelegd tenzij de rechter later anders mocht gelasten;



verbindt hieraan een proeftijd die wordt gesteld op 2 (twee) jaar; 



tenuitvoerlegging kan worden gelast als de veroordeelde de algemene voorwaarde niet naleeft;



stelt als algemene voorwaarde:
de veroordeelde zal zich vóór het einde van de proeftijd niet aan een strafbaar feit schuldig maken;



beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde hechtenis in mindering wordt gebracht voor zover deze tijd niet reeds op een andere vrijheidsstraf in mindering is gebracht;



beslist ten aanzien van het voorwerp geplaatst op de lijst van inbeslaggenomen en nog niet teruggegeven voorwerp als volgt:- verklaart verbeurd als bijkomende straf: 


1. STK Gereedschap

	DREMEL Slijpsch.
	Goednummer [beslagnummer]


2.	1.00 STK GSM zaktelefoon
	APPLE iphone


wijst af de vordering van de officieren van justitie tot opheffing van de schorsing van de voorlopige hechtenis. 



Dit vonnis is gewezen door:
mr. J.H. Janssen voorzitter
mr. L. Daum en mr. S.E.C. Debets rechters
in tegenwoordigheid van mr. D. Ince griffier
en uitgesproken op de openbare zitting van deze rechtbank op 17 oktober 2019.




Bijlage I 



Tekst tenlastelegging


Aan de verdachte wordt ten laste gelegd dat



1.
hij in op of omstreeks de periode van 17 augustus 2018 tot en met 6 september
2018 te Rotterdam en/of Amsterdam althans in Nederland
tezamen en in vereniging met een of meer anderen althans alleen
opzettelijk binnen het grondgebied van Nederland heeft gebracht als bedoeld
in artikel 1 lid  4 van de Opiumwet ongeveer 14 kilogram cocaïne
in elk geval een hoeveelheid van een materiaal bevattende cocaïne
zijnde cocaïne een middel als bedoeld in de bij de Opiumwet behorende lijst I.



2.
hij op een of meer tijdstippen in of omstreeks de periode van 03 augustus 2018
tot en met 6 september 2018 te Rotterdam en/of Amsterdam en/of Tilburg en/of
Medemblik en/of Velp en/of Heerhugowaard en/of elders in Nederland



tezamen en in vereniging met een ander of anderen althans alleen



om een feit bedoeld in het vierde of vijfde lid van artikel 10 van de
Opiumwet te weten het opzettelijk telen bereiden bewerken verwerken
verkopen afleveren verstrekken vervoeren en/of binnen het grondgebied van
Nederland brengen van een hoeveelheid van 14 kilogram cocaïne in elk
geval een hoeveelheid van een materiaal bevattende cocaïne zijnde cocaïne een
middel vermeld op de bij de Opiumwet behorende lijst I voor te bereiden en/of
te bevorderen


- een of meer ander(en) heeft getracht te bewegen om dat/die feit(en) te
  plegen en/of om daarbij behulpzaam te zijn en/of
- zich en/of (een) ander(en) gelegenheid en/of middelen en/of inlichtingen
  tot het plegen van dat/die feit(en) heeft getracht te verschaffen en/of
- voorwerpen en/of vervoermiddelen en/of stoffen en/of gelden en/of andere

  betaalmiddelen voorhanden heeft gehad waarvan hij wist of ernstige reden
  had te vermoeden dat zij bestemd waren tot het plegen van het hierboven
  bedoelde feit



hebbende/is verdachte en/of (een of meer van) zijn verdachtes mededader(s)


- een container [containernummer] geladen met pallets ananassen (en waarin achter

  de (achter)wand/kopschot pakketten cocaïne waren verstopt) naar Nederland
  verscheept en/of

- een overwijzingsverklaring met betrekking tot de overdracht van de container

  van de firma [naam firma 1] naar de firma [naam firma 2] ondertekend en/of laten
  ondertekenen en/of

- contact onderhouden met de rederij en/of betalingen voor de inklaring van

  die container gedaan en/of het verdere transport van die container in
  Nederland geregeld en/of betaald en/of

- met één of meer mededader(s) ontmoetingen gehad en/of telefonisch en/of via

  Whats App en/of per e-mail contacten onderhouden en/of informatie
  uitgewisseld en/of afspraken gemaakt over het invoeren en/of afleveren en/of
  uithalen en/of verstrekken en/of vervoeren en/of bewerken van die container
  met pallets ananassen en/of die pakketten cocaïne en/of

- een mededader geld in het vooruitzicht gesteld en/of
- een sporttas en/of een dremel en/of slijptol althans gereedschap
  voorhanden gehad en/of
- die container laten vervoeren naar/nabij een loods gelegen aan de [adres delict]
   te Amsterdam en/of
- een vorkheftruck met chauffeur geregeld en/of
- het zegel en/of de achterwand en/of het kopschot van die container met

  behulp van een slijptol en/of een dremel althans met gereedschap
  verwijderd en/of losgehaald  en/of

- de pallets met ananassen in/nabij die loods gelost en/of
- de pakketten cocaïne van achter die achterwand en/of het kopschot van

  voornoemde container gehaald en/of (vervolgens) de pakketten cocaïne in
  die sporttas gestopt en/of

- die sporttas in de kofferbak van een Audi A3 met kenteken [kentekennummer]
  geplaatst en/of
- met/in voornoemde Audi A3 (met de cocaïne) weggereden


