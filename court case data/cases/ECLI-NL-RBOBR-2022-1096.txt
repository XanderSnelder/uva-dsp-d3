

RECHTBANK OOST-BRABANT
Strafrecht


Zittingsplaats 's-Hertogenbosch



parketnummer	: 71-323083-21




bevel gevangenhouding van de raadkamer d.d. 23 februari 2022
(artikel 65 Wetboek van Strafvordering)


in de strafzaak tegen de verdachte: 





      [verdachte] 

geboren op [geboortedatum] 1978 te [geboorteplaats]  
zonder vaste woon- of verblijfplaats hier te lande
nu gedetineerd in P.I. Alphen locatie Eikenlaan.



Raadsman mr. Y. Quint.




Procedure
De rechter-commissaris heeft op 10 februari 2022 de bewaring bevolen.


De officier van justitie heeft de gevangenhouding van de verdachte gevorderd voor de duur van 90 dagen. 



De rechtbank heeft kennisgenomen van het strafdossier en heeft de officier van justitie en de raadsman gehoord.




Beoordeling
Na onderzoek is gebleken dat de verdenking de ernstige bezwaren en de grond(en) als bedoeld in artikel 67a van het Wetboek van Strafvordering die tot het bevel tot bewaring van verdachte hebben geleid ook op dit moment nog bestaan. 


De rechtbank betrekt bij de ernstige bezwaren voor feit 2 en 4 tevens de in het raadkamer proces-verbaal opgenomen bevindingen met betrekking tot een in de woning van verdachte in Spanje aangetroffen telefoon waarin notities zijn opgeslagen die duiden op betrokkenheid bij en of activiteiten voor het criminele samenwerkingsverband. Daarnaast stond in de telefoon het adres als notitie opgeslagen dat vermoedelijk gebruikt werd voor de opslag van apaan. Uit het voorgeleidingsprocesverbaal volgt dat er ten aanzien van dat adres ook observaties zijn gedaan waarbij verdachte bewegingen van en naar dat pand zijn geverbaliseerd waarbij [medeverdachte] betrokken was die volgens de politie aangestuurd werd door verdachte.



In reactie op het verweer van de raadsman dat alleen (encro)chatberichten onvoldoende zijn om ernstige bezwaren op te stoelen overweegt de rechtbank dat het uiteindelijk gaat om een weging en waardering van de bewijsmiddelen door de rechter die inhoudelijk op de tenlastelegging moet beslissen. In deze fase leveren de chats wel degelijk ernstige bezwaren op te meer nu tegen veronderstelde leveringen van drugs ook gesproken wordt over daarmee corresponderende betalingen en dat een aantal leveringen ook ondersteuning vinden in observaties waarbij onder anderen [medeverdachte] wordt waargenomen. Ook slaat de rechtbank acht op het feit dat foto’s onderdeel zijn van de chats en deze foto’s ondersteuning geven aan de inhoud van de chats.



In reactie op het verweer van de raadsman dat de recidivegrond niet aan de orde is vanwege de justitiële documentatie van verdachte overweegt de rechtbank dat de recidivegrond aan de orde is gelet op het lucratieve karakter van de productie en handel in drugs en het criminele samenwerkingsverband waaraan het lastig onttrekken is zoals ook eerder door de rechter-commissaris is overwogen.



De rechtbank neemt de artikelen 65 66 67 67a en 78 van het Wetboek van Strafvordering in aanmerking.




Beslissing
De rechtbank:


- beveelt de gevangenhouding van de verdachte voor een termijn van 90 (negentig) dagen.




Deze beslissing is gegeven in raadkamer van deze rechtbank op 23 februari 2022 door: 
mr. C.A. Mandemakers voorzittermr. H.M. Hettinga en mr. S.F. Dijkman rechters 
in tegenwoordigheid van Y. Hassouna griffier.



