

RECHTBANK MIDDEN-NEDERLAND


Strafrecht
Zittingsplaats Lelystad



Parketnummer: 16/250259-20 (P)




Vonnis van de meervoudige kamer van 27 januari 2021




in de strafzaak tegen





          [verdachte] 
geboren op [geboortedatum] 1993 te [geboorteplaats] gedetineerd in de [verblijfplaats] 
hierna te noemen: verdachte.




1ONDERZOEK TER TERECHTZITTING


Dit vonnis is op tegenspraak gewezen naar aanleiding van het onderzoek op de terechtzitting van 13 januari 2021.



De rechtbank heeft kennisgenomen van de vordering en de standpunten van de officier van justitie mr. B. Nitrauw en van hetgeen verdachte en zijn raadsman mr. C.C. Polat advocaat te Breukelen naar voren hebben gebracht.




2TENLASTELEGGING


De tenlastelegging is als bijlage aan dit vonnis gehecht.



De verdenking komt er kort en feitelijk weergegeven op neer dat verdachte:




feit 1 primair/subsidiair: op 5 oktober 2020 te Muiden en/of Hilversum en/of Soesterbergen/of (elders) in Nederland tezamen en in vereniging met een ander of anderen een geldbedrag van in totaal € 1.005.940- (vindplaatsen: voertuigen met kenteken(s) [kenteken 1] en [kenteken 2] en/of woning [adres 1] te Hilversum en/of woning [adres 2] te Soesterberg) en/of twee Rolex horloges type Oyster Perpetual heeft witgewassen; 




feit 2: op 5 oktober 2020 te Hilversum tezamen en in vereniging met een of meer anderen opzettelijk heeft bereid/bewerkt/verwerkt/vervaardigd/vervoerd dan wel opzettelijk aanwezig heeft gehad:



ongeveer 7 liter amfetamineolie;


4864 gram amfetaminepasta;


1510 gram MDMA;


6 gram cocaïne 


te weten middelen als bedoeld in de bij de Opiumwet behorende lijst I; 



feit 3: op 5 oktober 2020 te Hilversum en/of Loosdrecht tezamen en in vereniging met een ander of anderen om een feit bedoeld in het vierde of vijfde lid van artikel 10 van de Opiumwet (met betrekking tot amfetamine en cocaïne) voor te bereiden en/of te bevorderen diverse voorwerpen voorhanden heeft gehad waarvan hij wist dat deze waren bestemd tot het plegen van die feiten te weten 650 kilo MAPA 637 kilo Tetramisol HCI maatbeker(s) trechter(s) jerrycandop(pen) met aftapkraan digitale ph-meter(s) weegscha(a)l(en) vacuumsealmachine(s) en bag sealer(s).






3VOORVRAGEN


De dagvaarding is geldig de rechtbank is bevoegd tot kennisneming van het ten laste gelegde de officier van justitie is ontvankelijk in de vervolging van verdachte en er zijn geen redenen voor schorsing van de vervolging.




4WAARDERING VAN HET BEWIJS



Bewijsmiddelen




De feiten 1 primair 2 en 3 zijn door verdachte begaan. Verdachte heeft de onder 1 primair 

2 en 3 ten laste gelegde feiten bekend. De raadsman heeft geen vrijspraak voor deze feiten bepleit. De rechtbank volstaat onder deze omstandigheden met een opsomming van de volgende bewijsmiddelen:
- de bekennende verklaring van verdachte ter terechtzitting van 13 januari 2021;
- een proces-verbaal van bevindingen (met betrekking tot de staandehouding van verdachte op 5 oktober 2020);
- een proces-verbaal van bevindingen getiteld ‘Aangetroffen geldbedragen’ (te weten in de Peugeot Partner met kenteken [kenteken 1]  in de woning aan de [adres 1] te [plaatsnaam 1] en in de Citroën DS3 met kenteken [kenteken 2] );
- een proces-verbaal van bevindingen dat ziet op de doorzoeking in de woning aan de [adres 1] te [plaatsnaam 1] op 5 oktober 2020;
- een ‘Fotobijlage’ samengesteld van de doorzoeking aan de [adres 1] te [plaatsnaam 1]  waarin aangetroffen voorwerpen en hun vindplaats worden beschreven bij foto’s van die voorwerpen;
- het (separaat in het dossier opgenomen en separaat genummerde) ‘Proces-verbaal Beslagdossier’ met betrekking tot de inbeslaggenomen Rolex;
- het proces-verbaal ‘Onderzoek verdovende middelen’;
- het proces-verbaal ‘Onderzoek verdovende middelen’ (dat betrekking heeft op onderzoek aan ‘dicht gesealde zakken met witte pasta’ die positief worden getest op amfetamine);
- een proces-verbaal van bevindingen (waarin wordt gerelateerd dat medeverdachte 

      [medeverdachte] bij de woning van verdachte wordt gezien en waarin door de verbalisant onder meer zijn gedrag wordt beschreven);
- een proces-verbaal van bevindingen met betrekking tot de doorzoeking van de kelderbox behorende bij de woning aan de [adres 1] te [plaatsnaam 1]  op 5 oktober 2020;
- het proces-verbaal van bevindingen van de 'Landelijke Eenheid Dienst Specialistische Operaties Landelijk Forensisch Service Centrum Landelijke Faciliteit Ondersteuning Ontmantelen (LFO);
- het rapport van het Nederlands Forensisch Instituut (NFI) van 20 november 2020 getiteld ‘Drugsonderzoek aan materialen aangetroffen op 5 oktober 2020 op de locatie [adres 1] te [plaatsnaam 1] ’ (in de bergingsruimte);
- een ‘Proces-verbaal van doorzoeking ter inbeslagneming’ in een loods aan de [adres 3] te [plaatsnaam 2] ;
- een ‘Fotoblad’ met betrekking tot het onderzoek in/aan voornoemde loods en de aangetroffen weegschaal en bagsealer;
- een proces-verbaal ‘Onderzoek verdovende middelen’ (aan een weegschaal en sealapparaat met resten wit poeder);
- een proces-verbaal van bevindingen betreffende een voorlopig onderzoek naar een aan verdachte toebehorende en onder hem in beslag genomen smartphone Apple iPhone 11 Pro;
- een ‘Proces-verbaal van bevindingen onderzoek telefoon’ (te weten een nader onderzoek aan voornoemde smartphone);
- een proces-verbaal van bevindingen met betrekking tot een voorlopig onderzoek aan twee onder medeverdachte [medeverdachte] aangetroffen telefoons;
- een ‘Proces-verbaal van bevindingen onderzoek telefoon’ met betrekking tot een nader onderzoek aan voornoemde twee onder medeverdachte [medeverdachte] aangetroffen telefoons.



De hiervoor weergegeven bewijsmiddelen worden steeds gebruikt tot het bewijs van het feit of de feiten waarop zij blijkens hun inhoud uitdrukkelijk betrekking hebben. Sommige onderdelen van de bewijsmiddelen hebben niet betrekking op alle feiten maar op één of meerdere feiten. 



De rechtbank acht de onder 1 primair 2 en 3 ten laste gelegde feiten wettig en overtuigend bewezen zoals hierna onder 5 is omschreven. De rechtbank is van oordeel dat uit de hiervoor aangehaalde bewijsmiddelen kan worden afgeleid dat verdachte zich samen met zijn broer medeverdachte [medeverdachte]  bezig hield met (de handel in) drugs en drugsprecursoren. Verder kan daaruit worden afgeleid dat zij één dan wel meerdere opslaglocaties hadden waar zij drugsgerelateerde zaken opsloegen. Zowel verdachte als zijn broer hadden wetenschap van die plekken en konden over de daar opgeslagen zaken beschikken. De conclusie is dat het onder de feiten 2 (voor zover dat de 7 liter amfetamineolie betreft) en 3 ten laste gelegde medeplegen wettig en overtuigend kan worden bewezen.   



De rechtbank zal verdachte van enkele onderdelen van het onder 1 primair ten laste gelegde vrijspreken. De rechtbank zal verdachte vrijspreken van het – kort gezegd – witwassen van één van de twee Rolex horloges. Verdachte heeft ten aanzien van één van die horloges – het horloge met de bruine wijzerplaat – namelijk verklaard dat hij deze met legale gelden heeft aangekocht te weten met het geld dat hij heeft verkregen uit een schade-uitkering. Deze verklaring is concreet verifieerbaar en niet op voorhand hoogst onwaarschijnlijk. De verklaring is voorts met stukken onderbouwd en kan door de in het dossier aanwezige bewijsmiddelen niet terzijde worden geschoven zodat verdachte van het witwassen van dit horloge moet worden vrijgesproken. Dat dient ook te gelden voor de in de woning van medeverdachte [medeverdachte] aangetroffen geldbedragen nu niet wettig en overtuigend kan worden bewezen dat verdachte wetenschap had van deze geldbedragen en die (tezamen en in vereniging met medeverdachte [medeverdachte] ) opzettelijk aanwezig heeft gehad. Ten slotte zal verdachte worden vrijgesproken van het onder 1 primair ten laste gelegde medeplegen omdat niet wettig en overtuigend kan worden bewezen dat verdachte ten aanzien van het witwassen van het onder dit feit genoemde geldbedrag en het andere Rolex horloge een nauwe en bewuste samenwerking heeft gehad met een of meer anderen.



Ten aanzien van het onder 2 ten laste gelegde feit is de rechtbank van oordeel dat verdachte dient te worden vrijgesproken van het medeplegen van aanwezig hebben van MDMA enamfetaminepasta gelet op de verschillende plekken waar deze zijn aangetroffen. De rechtbank acht alleen verdachte hiervoor verantwoordelijk.




5BEWEZENVERKLARING


De rechtbank acht wettig en overtuigend bewezen dat verdachte:




1 primair:

op 5 oktober 2020 te Muiden en Hilversum voorwerpen te weten contante geldbedragen van in totaal € 1.000.540- (vindplaatsen: voertuigen met kentekens [kenteken 1] en [kenteken 2] en woning [adres 1] te [plaatsnaam 1] ) en één Rolex horloge type Oyster Perpetual heeft 

verworven voorhanden gehad en daarvan gebruik heeft gemaakt en en/of

daarvan de vindplaats heeft verborgen of verhuld en/of heeft verborgen of verhuld wie de rechthebbende van de voorwerpen was terwijl verdachte wist dat die voorwerpen onmiddellijk of middellijk afkomstig waren uit enig misdrijf;

2:

op 5 oktober 2020 te Hilversum tezamen en in vereniging met een ander althans alleen opzettelijk aanwezig heeft gehad ongeveer 7 liter amfetamineolie en 4864 gram amfetaminepasta en 1510 gram MDMA (34- methyleendioxymethamfetamine) en 6 gram cocaïne zijnde amfetamine en MDMA en cocaïne telkens middelen als bedoeld in de bij de Opiumwet behorende lijst I;





3:

op 5 oktober 2020 te Hilversum en Loosdrecht tezamen en in vereniging met een ander om een feit bedoeld in het vierde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of aanwezig te hebben en/of te vervaardigen van ((een) hoeveelhe(i)d(en) van (een) materia(a)l(en) bevattende) amfetamine en cocaïne zijnde telkens middelen vermeld op de bij de Opiumwet behorende lijst I 


voor te bereiden en/of te bevorderen

- voorwerpen en stoffen voorhanden heeft gehad waarvan hij wist dat zij bestemd waren tot het plegen van die feiten immers hebben hij en zijn verdachtes mededader opzettelijk daartoe voorhanden gehad en opgeslagen:

- 650 kilo MAPA (methyl 3-oxo-2-fenylbutanoaat);

- 637 kilo Tetramisol HCI;

- een maatbeker;

- een trechter;

- een jerrycandop met aftapkraan;

- een digitale ph-meter;

- weegschalen;

- een vacuumsealmachine;

- een bag sealer.




Voor zover in het bewezen verklaarde deel van de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet in de verdediging geschaad.



Hetgeen onder 1 primair 2 en 3 meer of anders is ten laste gelegd is niet bewezen. Verdachte wordt hiervan vrijgesproken.




6STRAFBAARHEID VAN DE FEITEN


Er is geen omstandigheid aannemelijk geworden die de strafbaarheid van het bewezen verklaarde uitsluit zodat dit strafbaar is.



Het bewezen verklaarde levert volgens de wet de volgende strafbare feiten op: 




feit 1 primair:





witwassen meermalen gepleegd;








feit 2:





medeplegen van opzettelijk handelen in strijd met het in artikel 2 onder C van de 


	Opiumwet gegeven verbod 


en


opzettelijk handelen in strijd met het in artikel 2 onder C van de Opiumwet gegeven 


verbod meermalen gepleegd;





feit 3:





medeplegen van het voorbereiden en/of bevorderen van een feit bedoeld in het vierde lid van artikel 10 van de Opiumwet door voorwerpen voorhanden te hebben waarvan hij weet dat zij bestemd zijn tot het plegen van dat feit.





7STRAFBAARHEID VAN VERDACHTE


Er is geen omstandigheid gebleken of aannemelijk geworden die de strafbaarheid van verdachte uitsluit. Verdachte is dan ook strafbaar.




8OPLEGGING VAN STRAF 


8.1


De vordering van de officier van justitie

De officier van justitie heeft gevorderd verdachte ter zake van het door de officier van justitie bewezen geachte te veroordelen tot een gevangenisstraf van 4 jaren met aftrek van het voorarrest.




8.2


Het standpunt van de verdediging

De verdediging heeft gewezen op de proceshouding van verdachte. Verdachte heeft openheid van zaken gegeven hetgeen men niet veel ziet in dergelijke zaken. Voorts heeft de raadsman aangevoerd dat de uitspraken en de daarin opgelegde straffen waaraan de officier van justitie heeft gerefereerd van een andere orde zijn. De raadsman heeft verder op andere uitspraken gewezen en aangevoerd dat een gevangenisstraf van 2 jaren meer recht doet aan de zaak. De raadsman heeft diverse omstandigheden omtrent de persoon van verdachte naar voren gebracht. De vader van verdachte is ten tijde van de voorlopige hechtenis overleden. Ook is hij zijn woning kwijtgeraakt. 




8.3

Het oordeel van de rechtbank




Aard en ernst van de feiten 

Verdachte heeft zich onder meer schuldig gemaakt aan witwassen. Hij heeft op diverse plaatsen grote geldbedragen voorhanden gehad. Toen verdachte staande is gehouden werd in een vernuftige verborgen ruimte ruim 770.000 euro in contanten aangetroffen en werd in een kast in zijn woning bijna 225.000 euro aangetroffen. In totaal had verdachte meer dan 1.000.000 euro in contanten aanwezig dat van misdrijf afkomstig is en had hij bovendien een kostbaar horloge in zijn bezit dat hij met criminele gelden had aangeschaft. Door opbrengsten van misdrijven aan het zicht van justitie te onttrekken zonder dat die illegale herkomst daarvan zichtbaar wordt wordt de integriteit van het financieel en economisch verkeer aangetast. Bovendien bevordert het witwassen door de verdachte het plegen van delicten omdat zonder het vervoer en het opslaan van grote contante geldbedragen de onderliggende handel in illegale goederen niet mogelijk zou zijn.
Verdachte heeft hier door zijn handelen aan bijgedragen.



Verdachte heeft zich bovendien samen met zijn broer schuldig gemaakt aan het voorhanden hebben van een hoeveelheid harddrugs en het treffen van voorbereidingshandelingen voor het bereiden/vervaardigen van harddrugs dan wel voor de handel daarin. In dat kader beschikten verdachte en zijn broer over aanzienlijke hoeveelheden grondstoffen voor de productie van (synthetische) drugs.



Het is een feit van algemene bekendheid dat het gebruik van harddrugs een gevaar oplevert voor de gezondheid van de gebruikers ervan. Bovendien gaat de handel in en het gebruik van dergelijke verdovende middelen vaak gepaard met verschillende vormen van (ernstige)  criminaliteit waarvan anderen overlast ondervinden en waardoor de samenleving schade wordt berokkend. Door het voorhanden hebben van en het handelen in dergelijke middelen heeft verdachte bijgedragen aan de instandhouding van deze problematiek. Het handelen van verdachte is slechts gericht geweest op eigen financieel gewin zonder daarbij acht te slaan op de mogelijke negatieve gevolgen voor anderen. 




De persoon van verdachte en zijn omstandigheden

De rechtbank heeft acht geslagen op een op zijn naam gesteld uittreksel uit de Justitiële Documentatie van 15 december 2020 waaruit blijkt dat verdachte niet eerder is veroordeeld voor soortgelijke strafbare feiten en voor het laatst in 2013 met justitie in aanraking is geweest. Dit weegt voor de rechtbank niet in strafverzwarende en ook niet in strafverminderende zin mee. 



Ten aanzien van verdachte zijn geen rapportages omtrent zijn persoon(lijkheid) opgemaakt. Verdachte heeft ter zitting over zijn persoonlijke omstandigheden verteld. Hij heeft verder verteld hoe hij op de ten laste gelegde feiten en zijn detentie gedurende welke zijn vader is overleden terugkijkt en hoe hij de toekomst voor zich ziet. 




De op te leggen straf

Gelet op de aard en ernst van de strafbare feiten zoals hiervoor uiteen is gezet kan niet worden volstaan met een straf die geen vrijheidsbeneming met zich brengt. 



De rechtbank heeft gelet op de oriëntatiepunten voor straftoemeting die zijn ontwikkeld door het Landelijk Overleg Vakinhoud Strafrecht (LOVS) voor zover deze zien op het onder 2 bewezen verklaarde opzettelijk aanwezig hebben van harddrugs. In voornoemde oriëntatiepunten die de rechtbank hanteert als vertrekpunt van denken wordt bij het bepalen van een op te leggen straf voor het opzettelijk aanwezig hebben van harddrugs uitgegaan van het (totale) gewicht van deze harddrugs. Voor verdachte betekent dat dat de rechtbank zal uitgaan van de volgens de oriëntatiepunten op te leggen straf behorend bij een gewicht van tussen de 7000 en 8000 gram zijnde een onvoorwaardelijke gevangenisstraf van 24 maanden. 



Ten aanzien van witwassen van bedragen van meer dan 1 miljoen euro noemen voornoemde oriëntatiepunten eveneens een onvoorwaardelijke gevangenisstraf van 24 maanden. Voor het voorbereiden van drugsdelicten zijn dergelijke oriëntatiepunten niet geformuleerd. Ten aanzien van dat feit heeft de rechtbank acht geslagen op straffen die ten aanzien van min of meer vergelijkbare strafbare feiten zijn opgelegd. 



De combinatie van het voorhanden hebben van de harddrugs het plegen van voorbereidingshandelingen voor het bereiden/vervaardigen van harddrugs dan wel voor de handel daarin en het witwassen van grote hoeveelheden geld maakt dat hier naar het oordeel van de rechtbank sprake is van zeer ernstige strafbare feiten die een gevangenisstraf van een lange duur noodzakelijk maken. Het kan immers niet anders dan dat het voorhanden hebben van dergelijk grote bedragen aan geld in combinatie met de aangetroffen harddrugs en daarmee samenhangende voorwerpen betekent dat verdachte zich bevindt in kringen van de georganiseerde criminaliteit en daarin participeert. 



In het voordeel van verdachte laat de rechtbank het volgende meewegen. De bewezenverklaarde feiten hangen onmiskenbaar met elkaar samen en in de strafoplegging dient dat ook tot uiting te komen. Voornoemde oriëntatiepunten kunnen dan ook niet zonder meer bij elkaar opgeteld worden.  Ook houdt de rechtbank er in het voordeel van verdachte rekening mee dat verdachte in elk geval ten aanzien van zichzelf openheid van zaken heeft gegeven en spijt heeft betuigd en daarin oprecht is overgekomen. 



Het voorgaande brengt met zich dat de rechtbank tot een lagere strafoplegging komt dan door de officier van justitie is gevorderd. Desalniettemin zal aan verdachte een gevangenisstraf worden opgelegd van aanzienlijke duur zodat voor hem en ook voor anderen duidelijk is dat misdaad niet loont en dat op dergelijke strafbare feiten met het opleggen van een forse gevangenisstraf wordt gereageerd.



Alles overwegend is de rechtbank van oordeel dat een gevangenisstraf voor de duur van 
3 jaren met aftrek van de tijd die verdachte in voorlopige hechtenis heeft gezeten passend en geboden is. 





9BESLAG


De rechtbank beoordeelt de inbeslaggenomen voorwerpen aan de hand van een zich in het dossier bevindende beslaglijst gedateerd 12 januari 2021. Deze beslaglijst zal aan het vonnis worden gehecht en de rechtbank zal de op die beslaglijst gehanteerde nummering volgen. 




Verbeurdverklaring

De rechtbank zal de in beslag genomen voorwerpen te weten:



1.	774.250 EUR 


2.	224.500 EUR 


3.	Bestelauto G2708136 [kenteken 1] (omschrijving: wit merk: Peugeot 


	chassisnr: [chassisnummer] );


4.	Sleutel (omschrijving: Peugeot)


5.	Tas 


7.	Telefoontoestel (Omschrijving: grijs merk: Apple)


8.	Telefoontoestel (Omschrijving: zwart merk: Apple)


12.	Telefoontoestel (zwart merk: Apple);


13.	Telefoontoestel uit kastruimte;


18.	2 Telefoontoestellen


19.	Tas 


20.	Tas


33.	Gasmasker (omschrijving: G2708480)


34.	Gasmasker 117 Sv (omschrijving: G2708481)


35.	Handschoen (omschrijving: G2708483 zwart);


	een horloge (omschrijving: blauw merk: Rolex) (dit voorwerp staat niet 



	vermeld op voornoemde beslaglijst);
- 	€ 1.740- ( 	€ 1.740- (dit geldbedrag staat niet vermeld op voornoemde beslaglijst) 
verbeurd verklaren. Met behulp van deze voorwerpen zijn de onder 1 primair 2 en/of 3 bewezen verklaarde feiten begaan.


De rechtbank verstaat zoals door de officier van justitie tijdens het onderzoek ter terechtzitting van 13 januari 2021 is toegezegd dat familiefoto’s (van / met verdachte zijn  overleden vader) zullen worden veiliggesteld en op enig moment aan verdachte zullen worden overgedragen. 




Onttrekking aan het verkeer

De rechtbank zal de in beslag genomen voorwerpen te weten 



10.	Verdovende Middelen 


11.	Poeder (omschrijving: mapa)


23.	Verdovende Middelen 


25.	Poeder 


26.	Verdovende Middelen 


27.	Verdovende Middelen (omschrijving: Amfetamine)


28.	Verdovende Middelen 


29.	Verdovende Middelen (omschrijving: G2708472)


30.	Verdovende Middelen (omschrijving: G2708475)


31.	Spa flesje ‘inh was amfetamine olie’ (omschrijving: G2708476)


32.	Fles (Omschrijving: G2708477 Spa)


36.	Fles (omschrijving: g2708472 inhoud was amfetamine olie basisch! Lemon 


	Chrystal)
37.	Fles (omschrijving: g2708475) 
onttrekken aan het verkeer. Deze voorwerpen zijn van zodanige aard dat het ongecontroleerde bezit daarvan in strijd is met de wet of met het algemeen belang. Deze voorwerpen zijn geheel of grotendeels door middel van of uit de baten van de onder 2 en 3 bewezen verklaarde feiten verkregen en met betrekking tot deze voorwerpen zijn de onder 2 en 3 bewezen verklaarde feiten begaan.



Teruggave aan verdachte 

De rechtbank zal teruggave gelasten aan verdachte van de in beslag genomen voorwerpen te weten:

-	6.	49 EUR 



Teruggave aan de rechthebbende(n)

De rechtbank zal teruggave gelasten van de in beslag genomen voorwerpen te weten:



14.	 Computer (merk: Apple)


15.	 Rekeningen in Dior doos


16.	 Papier


17.	 USB-stick (memorykaart omschrijving: Crepito)


21.	10 USB-sticks (memorykaarten)


22.	Administratie in doos Chanel


aan degene/degenen die redelijkerwijs als rechthebbende/rechthebbenden van deze voorwerpen kan/kunnen worden aangemerkt. 


De rechtbank begrijpt uit de vordering van de officier van justitie ter terechtzitting dat geen beslissing behoeft te worden genomen op de onder 9 en 24 op de beslaglijst vermelde voorwerpen zodat de rechtbank zicht onthoudt van een beslissing ten aanzien van die voorwerpen.  




10TOEPASSELIJKE WETTELIJKE VOORSCHRIFTEN


De beslissing berust op de artikelen 



33 33a 36b 36c 47 57 en 420bis van het Wetboek van Strafrecht en


2 10 en 10a van de Opiumwet;


zoals deze artikelen luidden ten tijde van het bewezen verklaarde. 



11BESLISSING


De rechtbank:




Bewezenverklaring


- verklaart het onder 1 primair 2 en 3 ten laste gelegde bewezen zoals hiervoor in rubriek 5 is vermeld;
- verklaart het onder 1 primair 2 en 3 meer of anders ten laste gelegde niet bewezen en spreekt verdachte daarvan vrij; 



Strafbaarheid


- verklaart het onder 1 primair 2 en 3 bewezen verklaarde strafbaar en kwalificeert dit zoals hiervoor in rubriek 6 is vermeld; 
- verklaart verdachte strafbaar; 



Oplegging straf 


- veroordeelt verdachte tot een gevangenisstraf van 3 jaren; 
- bepaalt dat de tijd door verdachte vóór de tenuitvoerlegging van deze uitspraak in verzekering en voorlopige hechtenis doorgebracht bij de tenuitvoerlegging van de gevangenisstraf in mindering zal worden gebracht; 



Beslag


- verklaart de volgende voorwerpen verbeurd:


1.	774.250 EUR; 


2.	224.500 EUR; 


3.	Bestelauto G2708136 [kenteken 1] (omschrijving: wit merk: Peugeot 


			chassisnr: [chassisnummer] );


4.	Sleutel (omschrijving: Peugeot);


5.	Tas; 


7.	Telefoontoestel (Omschrijving: grijs merk: Apple);


8.	Telefoontoestel (Omschrijving: zwart merk: Apple);


12.	Telefoontoestel (zwart merk: Apple);


13.	Telefoontoestel uit kastruimte;


18.	2 Telefoontoestellen;


19.	Tas; 


20.	Tas;


33.	Gasmasker (omschrijving: G2708480);


34.	Gasmasker 117 Sv (omschrijving: G2708481);


35.	Handschoen (omschrijving: G2708483 zwart);


	een horloge (omschrijving: blauw merk: Rolex) (dit voorwerp staat niet 



	vermeld op voornoemde beslaglijst);
- 	€ 1.740- ( 	€ 1.740- (dit geldbedrag staat niet vermeld op voornoemde beslaglijst) 

- verklaart de volgende voorwerpen onttrokken aan het verkeer:


10.	Verdovende Middelen; 


11.	Poeder (omschrijving: mapa);


23.	Verdovende Middelen; 


25.	Poeder; 


26.	Verdovende Middelen; 


27.	Verdovende Middelen (omschrijving: Amfetamine);


28.	Verdovende Middelen; 


29.	Verdovende Middelen (omschrijving: G2708472);


30.	Verdovende Middelen (omschrijving: G2708475);


31.	Spa flesje ‘inh was amfetamine olie’ (omschrijving: G2708476);


32.	Fles (Omschrijving: G2708477 Spa);


36.	Fles (omschrijving: g2708472 inhoud was amfetamine olie basisch! Lemon 


		Chrystal);
37.	Fles (omschrijving: g2708475) 

- gelast de teruggave aan verdachte van het volgende voorwerp:
      -	6.	49 EUR 

- gelast de teruggave aan de rechthebbende(n) van de volgende voorwerpen:


14.	 Computer (merk: Apple);


15.	 Rekeningen in Dior doos;


16.	 Papier;


17.	 USB-stick (memorykaart omschrijving: Crepito);


21.	10 USB-sticks (memorykaarten);


22.	Administratie in doos Chanel.





Dit vonnis is gewezen door mr. H.J. Bos voorzitter mrs. I.L. Gerrits en N. van Esch rechters in tegenwoordigheid van mr. D.J. Laanstra griffier en is uitgesproken op de openbare terechtzitting van 27 januari 2021.
De griffier is buiten staat het vonnis te ondertekenen.





Bijlage: de tenlastelegging




Aan verdachte wordt ten laste gelegd dat: 


1. primair:hij op of omstreeks 5 oktober 2020 te Muiden en/of Hilversum en/of Soesterbergen/of (elders) in Nederland tezamen en in vereniging met een ander of anderenalthans alleen meermalen althans eenmaal een of meerdere voorwerp(en) teweten één of meer contante geldbedrag(en) van in totaal ongeveer € 1.005.940-(vindplaatsen: voertuigen met kenteken(s) [kenteken 1] en [kenteken 2] en/of woning[adres 1] te Hilversum en/of woning [adres 2] te Soesterberg) en/oftwee Rolex horloges type Oyster Perpetua (beslagdossier p. 7) heeft/hebbenverworven voorhanden gehad en/of daarvan gebruik heeft/hebben gemaakt en/ofdaarvan de vindplaats heeft/hebben verborgen of verhuld en/of heeft/hebbenverborgen of verhuld wie de rechthebbende van de/het voorwerp(en) was en/ofheeft/hebben verborgen of verhuld wie de/het voorwerp(en) voorhanden hadterwijl verdachte en/of zijn mededader(s) (telkens) wist(en) althans redelijkerwijsmoest(en) vermoeden dat dat voorwerp/die voorwerpen geheel of gedeeltelijk –onmiddellijk of middellijk afkomstig was/waren van uit enig misdrijf.

1. subsidiair:hij op of omstreeks 5 oktober 2020 te Muiden en/of Hilversum en/of Soesterbergen/of (elders) in Nederland tezamen en in vereniging met een ander of anderenalthans alleen meermalen althans eenmaal een of meerdere voorwerp(en) teweten één of meer contante geldbedrag(en) van in totaal ongeveer € 1.005.940-(vindplaatsen: voertuigen met kenteken(s) [kenteken 1] en [kenteken 2] en/of woning[adres 1] te Hilversum en/of woning [adres 2] te Soesterberg) en/oftwee Rolex horloges type Oyster Perpetua (beslagdossier p. 7) heeft/hebbenverworven en/of voorhanden heeft/hebben gehad terwijl verdachte en/of zijnmededader(s) (telkens) wist(en) althans redelijkerwijs moest(en) vermoeden datdat voorwerp/die voorwerpen onmiddellijk afkomstig was/waren uit enig eigenmisdrijf


2:hij op of omstreeks 5 oktober 2020 te Hilversum althans in het arrondissementMidden-Nederland tezamen en in vereniging met een of meer anderen althansalleen (telkens) opzettelijk heeft bereid en/of bewerkt en/of verwerkt en/ofvervaardigd en/of vervoerd in elk geval opzettelijk aanwezig heeft gehad (telkens)ongeveer 7 liter amfetamineolie in elk geval een hoeveelheid van een materiaalbevattende amfetamine en/of 4864 gram amfetaminepasta in elk geval eenhoeveelheid van een materiaal bevattende amfetamine en/of 1510 gram MDMAin elk geval een hoeveelheid van een materiaal bevattende MDMA (34-methyleendioxymethamfetamine) en/of 6 gram cocaïne in elk geval eenhoeveelheid van een materiaal bevattende cocaïne zijnde amfetamine en/ofMDMA en/of cocaïne (telkens) (een) middel(len) als bedoeld in de bij deOpiumwet behorende lijst I dan wel aangewezen krachtens het vijfde lid vanartikel 3a van die wet;



3:hij op of omstreeks 5 oktober 2020 te Hilversum en/of Loosdrecht in elk geval inhet arrondissement Midden-Nederland tezamen en in vereniging met een anderof anderen althans alleen om een feit bedoeld in het vierde of vijfde lid vanartikel 10 van de Opiumwet te weten het opzettelijk bereiden bewerkenverwerken verkopen afleveren verstrekken vervoeren en/of aanwezig te hebbenen/of te vervaardigen van ((een) hoeveelhe(i)d(en) van (een) materia(a)l(en)bevattende) amfetamine en/of cocaïne zijnde (telkens) (een) middel(len) vermeldop de bij de Opiumwet behorende lijst I en/of (een) hoeveelhe(i)d(en) van (een)materia(a)l(en) bevattende (een) (ander(e)) middel(en) vermeld op de bij deOpiumwet behorende lijst I dan wel aangewezen krachtens het vijfde lid vanartikel 3a van die wet voor te bereiden en/of te bevorderen- zich en/of een ander gelegenheid en/of middelen en/of inlichtingen tot hetplegen van dat/die feit(en) heeft getracht te verschaffen en/of- (een) voorwerp(en) en/of (een) vervoermiddel(en) en/of (een) stof(fen) en/ofgelden en/of (een) ander(e) betaalmiddel(en) voorhanden heeftgehad waarvan hij wist althans ernstige reden had om te vermoeden dat zijbestemd waren tot het plegen van dat/die feit(en)immers heeft/hebben hij en/of zijn verdachtes mededaders opzettelijk daartoevoorhanden heeft/hebben gehad en/of heeft/hebben opgeslagen:- ongeveer 650 kilo althans een grote hoeveelheid MAPA (methyl 3-oxo-2-fenylbutanoaat);- ongeveer 637 kilo althans een grote hoeveelheid Tetramisol HCI;- (een) maatbeker(s);- (een) trechter(s);- (een) jerrycandop(pen) met aftapkraan;- (een) digitale ph-meter(s);- (een) weegscha(a)l(en);- (een) vacuumsealmachine(s);- (een) bag sealer(s).



 Wanneer hierna wordt verwezen naar paginanummers betreft dit pagina’s van op ambtseed of ambtsbelofte opgemaakte processen-verbaal. Deze processen-verbaal zijn als bijlagen opgenomen bij het in de wettelijke vorm opgemaakte proces-verbaal van 4 december 2020 genaamd ‘Onderzoek [.] / onderzoeksnummer [..]  opgemaakt door de Landelijke Eenheid doorgenummerd 1 tot en met 225. Tenzij anders vermeld zijn dit processen-verbaal in de wettelijke vorm opgemaakt door daartoe bevoegde opsporingsambtenaren.


 De bekennende verklaring van verdachte afgelegd tijdens het onderzoek ter terechtzitting van 13 januari 2012 (zie proces-verbaal van het onderzoek ter terechtzitting).


 Pagina’s 1 en 2.


 Pagina 104.


 Pagina’s 21 en 22.


 Pagina’s 24 31 32 33 35 36 37 en 38.


 Pagina 7 van het Proces-verbaal Beslagdossier.


 Pagina’s 40 tot en met 44 (waaronder de als bijlage bij dit proces-verbaal gevoegde NFiDENT rapportages).


 Pagina’s 47 tot en met 50 (waaronder de als bijlage bij dit proces-verbaal gevoegde NFiDENT rapportage).


 Pagina’s 51 en 52.


 Pagina 55.


 Pagina’s 57 58 en 59.


 Pagina’s 73 74 en 75.


 Pagina 76.


 Pagina 84.


 Pagina’s 86 87 en 89 (het betreffende NFiDENT rapport).


 Pagina’s 135 tot en met 139.


 Pagina’s 140 tot en met 145 147 en 148.


 Pagina’s 111 en 112.


 Pagina’s 127 tot en met 131.

