

Rechtbank Rotterdam


Team straf 3



Parketnummer: 10/750007-20
Datum uitspraak: 9 juli 2020
Tegenspraak




Vonnis van de rechtbank Rotterdam meervoudige kamer voor strafzaken in de zaak tegen de verdachte:





          [naam verdachte] 


geboren te [geboorteplaats verdachte] (voormalige Sovjet-Unie) op [geboortedatum verdachte]  
ingeschreven in de basisregistratie personen op het adres:

        [adres verdachte]  [woonplaats verdachte]  
ten tijde van het onderzoek op de terechtzitting preventief gedetineerd in de Penitentiaire Inrichting Rotterdam locatie Hoogvliet 
raadsman mr. A.S. Sewgobind advocaat te Eindhoven.




1. Onderzoek op de terechtzitting
Gelet is op het onderzoek op de terechtzitting van 25 juni 2020.



2. Tenlastelegging
Aan de verdachte is ten laste gelegd hetgeen is vermeld in de dagvaarding zoals deze op de terechtzitting overeenkomstig de vordering van de officier van justitie is gewijzigd. De tekst van de gewijzigde tenlastelegging is als bijlage I aan dit vonnis gehecht. 


Samengevat wordt de verdachte verweten dat hij op 19 december 2019 in vereniging een container heeft gestolen door middel van een valse sleutel (feit 3) 400 kilogram cocaïne heeft ingevoerd in Nederland (feit 1) en die cocaïne tevens opzettelijk heeft vervoerd of aanwezig heeft gehad (feit 2). Feit 4 ziet primair op een poging tot invoer van 587 kilogram cocaïne in vereniging gepleegd in de periode van 1 tot en met 28 november 2019 te Rotterdam althans in Nederland. Subsidiair is dat feit ten laste gelegd als het plegen van voorbereidingshandelingen ten aanzien van die invoer.




3. Eis officier van justitie
De officier van justitie mr. S. Sondermeijer heeft gevorderd:


vrijspraak van het onder 4 primair ten laste gelegde;


bewezenverklaring van het onder 1 2 3 en 4 subsidiair ten laste gelegde;


veroordeling van de verdachte tot een gevangenisstraf voor de duur van 6 jaar met aftrek van voorarrest.





4. Waardering van het bewijs

4.1.

Bewijswaardering (feiten 1 2 en 3)


4.1.1.


Standpunt verdediging.

De verdachte dient te worden vrijgesproken nu niet kan worden bewezen dat hij wetenschap had van de cocaïne in de container. Verder had hij geen oogmerk op de wederrechtelijke toe-eigening van de container. Hij mocht veronderstellen dat de container toebehoorde aan degene van wie hij de correcte pincode had ontvangen.



4.1.2.


Vaststaande feiten

De volgende feiten en omstandigheden kunnen op grond van de inhoud van de bewijsmiddelen als vaststaand worden aangemerkt. 




Melding onrechtmatig opgehaalde container

Op 19 december 2019 heeft de directeur van de firma [naam bedrijf 1] telefonisch contact opgenomen met de Douane omdat zijn container met nummer [containernummer 1] was opgehaald door iemand anders dan zijn gebruikelijke vervoerder. De container was afkomstig uit Brazilië en bevatte een lading mango’s. De container is opgehaald door onrechtmatig gebruik van de voor de container aangemaakte pincode.




Onderzoek naar ophalen container 

Na ontvangst van de melding heeft de Douane een onderzoek gestart. Uit dat onderzoek is gebleken dat de verdachte [naam verdachte] (hierna: [naam verdachte] ) de bestuurder was van de truck (kenteken [kentekennummer 1] ) met de oplegger (kenteken [kentekennummer 2] ) waar de container met hiervoor vermeld nummer op stond (hierna: de vrachtwagen) toen die het terrein van [naam bedrijf 2] (hierna: [naam bedrijf 2] ) afreed. [naam verdachte] is enkele minuten later gestopt bij het Shell tankstation gelegen aan de Hormuzstraat te Rotterdam. Daar heeft de medeverdachte [naam medeverdachte 1] (hierna: [naam medeverdachte 1] ) de vrachtwagen overgenomen. Even later is de vrachtwagen rijdend gezien op de A15 richting Rotterdam enige tijd gevolgd en vervolgens langs de kant gezet en aan een controle onderworpen. Op dat moment werd de vrachtwagen nog steeds bestuurd door [naam medeverdachte 1] . De eindbestemming van de actieve route op het navigatiesysteem in de vrachtwagen betrof het adres [adres] . 




Cocaïne

De vrachtwagen is vervolgens overgebracht naar de scanlocatie van de Douane op de Maasvlakte. Op de scanbeelden van de container is een afwijking gezien in een bepaald pallet. Na fysieke controle van de dozen op het pallet bleek dat in de dozen vierhonderd pakketten met (vermoedelijk) cocaïne waren geplaatst met een nettogewicht van in totaal bijna 400 kilogram (namelijk 399.69 kilogram). Dertig pakketten zijn bemonsterd en na onderzoek van deze monsters in het laboratorium van de Douane is vastgesteld dat deze allen cocaïne bevatten.




iPhone 5s (werktelefoon) en telefoonnummer [telefoonnummer 1] (van [naam 1] ) 

Onder [naam medeverdachte 1] is bij zijn aanhouding onder andere een Apple iPhone 5s in beslag genomen. Deze telefoon is door [naam verdachte] en [naam medeverdachte 1] aangemerkt als de werktelefoon. In deze telefoon zat een simkaart met het telefoonnummer [telefoonnummer 2] (hierna: … [telefoonnummer 2] ). Dat nummer bleek op 18 december 2019 iets na 11:00 uur in gebruik te zijn genomen waarbij een zendmast aan de Johan de Wittstraat in Wassenaar werd aangestraald. Ook bleek dit nummer alleen en veelvuldig contact te hebben gehad met het nummer [telefoonnummer 1] (hierna: … [telefoonnummer 1] ) dat in de iPhone was opgeslagen onder de naam [naam 1] en dat ook op 18 december 2019 iets na 11:00 in gebruik is genomen. Direct na die ingebruikname werd een zendmast aan de Johan de Wittstraat in Wassenaar werd aangestraald. Het telefoonnummer (… [telefoonnummer 1] ) heeft op de ochtend van de uithaal van de hiervoor bedoelde container via WhatsApp gegevens gestuurd naar de werktelefoon (… [telefoonnummer 2] ) met het nummer van de container het schip waarmee deze was vervoerd en de pincode  alsmede het adres [adres] . Na de aanhouding van [naam medeverdachte 1] is op de iPhone 5s nog een oproep ontvangen vanaf het nummer [telefoonnummer 3] (hierna: … [telefoonnummer 3] ). Dit telefoonnummer staat op naam van medeverdachte [naam medeverdachte 2] (hierna: [naam medeverdachte 2] ) en is naar eigen zeggen al jaren bij hem in gebruik en is gekoppeld aan de onder hem in beslag genomen iPhone 11. 



Alle contacten van het telefoonnummer (… [telefoonnummer 1] ) zijn met het nummer in de iPhone 5s (… [telefoonnummer 2] ) met uitzondering van een uitgaande oproep naar het Bulgaarse telefoonnummer van [naam medeverdachte 1] .




CMR

Onder [naam medeverdachte 1] is ook een ingevulde CMR-vrachtbrief (hierna: CMR) in beslag genomen. Hierop stond als ontvanger van de container het vestigingsadres van de firma [naam bedrijf 1] in Ridderkerk vermeld. Dit wijkt af van het adres waar de container volgens de aangifte van [naam bedrijf 1] had moeten worden afgeleverd namelijk bij hun opslaglocatie in Barendrecht. Op de CMR stond daarnaast als transporteur vermeld [naam bedrijf 3] . Ook dit wijkt af van de transporteur die de container volgens de aangifte van [naam bedrijf 1] had moeten vervoeren te weten transportbedrijf [naam bedrijf 4] . 


              [naam bedrijf 3] en [naam bedrijf 5]

Volgens diverse documenten zijn bij het uithalen van de container (op papier) twee bedrijven betrokken geweest: [naam bedrijf 3] en [naam bedrijf 5] . Het op de CMR vermelde bedrijf [naam bedrijf 3] is opgericht op 6 december 2019 is gevestigd in Breda en heeft als eigenaar [naam 1] (hierna: [naam 1] ). Gebleken is dat bij de oprichting van [naam bedrijf 3] naast [naam 1] ook [naam medeverdachte 2] bij de Kamer van Koophandel aanwezig was. Bij het ophalen van de container bij [naam bedrijf 2] heeft [naam verdachte] zich gelegitimeerd met een cargocard van de firma [naam bedrijf 5] . Dit bedrijf is op 10 juli 2019 opgericht door [naam 2] en is gevestigd in Dordrecht. Uit onderzoek naar het door [naam medeverdachte 2] gebruikte telefoonnummer (… [telefoonnummer 3] ) is gebleken dat [naam medeverdachte 2] van ene [naam 3] foto’s van poststukken op naam van [naam 2] doorgestuurd kreeg onder andere over de bankrekening van [naam bedrijf 5] . Zo stuurde [naam 3] op 16 juli 2019 aan [naam medeverdachte 2] een foto met meerdere poststukken waaronder een brief van ING waarbij [naam 3] meldde: “Je moet snel komen halen er zit een pas in en ik ga donderdag op vakantie”. Uit andere chats bleek dat [naam medeverdachte 2] kon beschikken over de bankrekening van [naam bedrijf 5] . Daarnaast is gebleken dat [naam bedrijf 5] is gevestigd in dezelfde loods in Werkendam als het bedrijf [naam bedrijf 6] waarvoor [naam medeverdachte 2]  naar eigen verklaring werkzaam is.

Vrachtwagen en oplegger

De vrachtwagen en de oplegger zijn op naam van [naam bedrijf 5] gehuurd bij [naam bedrijf 7] in Roosendaal. Uit de huurovereenkomsten blijkt dat de vrachtwagen op 2 december 2019 door [naam medeverdachte 1] is opgehaald namens “ [naam bedrijf 6] ” en dat [naam medeverdachte 1] met die vrachtwagen op 9 december 2019 namens “ [naam bedrijf 5] [naam 2] ” de oplegger heeft opgehaald. Uit aanvullende informatie van [naam bedrijf 7] blijkt dat de communicatie met betrekking tot de verhuur verliep via een ander bedrijf te weten [naam bedrijf 6] uit Wassenaar en dat in het klantenbestand van [naam bedrijf 7] bij [naam bedrijf 5] het telefoonnummer (… [telefoonnummer 3] ) van [naam medeverdachte 2] stond vermeld. 




iPhone 11 van [naam medeverdachte 2]

Onder [naam medeverdachte 2] is een iPhone 11 in beslag genomen met het nummer (… [telefoonnummer 3] ). Naast de hiervoor weergegeven informatie uit chatgesprekken over [naam bedrijf 5]  bevat deze iPhone 11 van [naam medeverdachte 2] nog meer informatie die relevant is voor de beoordeling van de ten laste gelegde feiten. Zo is met deze telefoon op de dag van de uithaal een Apple authenticatie proces uitgevoerd voor het telefoonnummer … [telefoonnummer 2]  het telefoonnummer dat in de de werktelefoon werd gebruikt. Uit hetgeen door de Douane is gerelateerd blijkt het volgende: Zodra er op een nieuw apparaat wordt ingelogd met het Apple ID dan wordt er een verificatiecode gestuurd naar een vertrouwd apparaat. Met deze code kan het Apple ID ingesteld worden op het nieuwe apparaat. Zodra dit gedaan is hoeft deze authenticatie niet meer gedaan te worden tenzij er uitgelogd wordt het apparaat gewist of het wachtwoord gewijzigd wordt.
Tevens zijn in deze telefoon chatgesprekken aangetroffen met contact “ [naam contact] ” die over [naam 1] gaan. [naam medeverdachte 2] stuurt hem op vrijdag 29 november 2019 een foto van het paspoort van [naam 1] en vraagt later of [naam contact] een afspraak heeft gemaakt. [naam medeverdachte 2] meldt dat “hij maandag hier is”. Op 30 november 2019 laat [naam contact] weten dat de afspraak bij de gemeente Breda is gemaakt voor woensdag 4 december. Zoals hiervoor is gebleken heeft [naam 1] [naam bedrijf 3] op 6 december 2019 ingeschreven bij de Kamer van Koophandel.

Vergelijking telefoonnummers

Alle eerder beschreven telefoonnummers zijn onderling vergeleken. Daarbij valt op dat de telefoonnummers van [naam medeverdachte 2] (… [telefoonnummer 3] ) de iPhone 5s (… [telefoonnummer 2] ) en [naam 1] (… [telefoonnummer 1] ) alle op 18 december 2019 in de ochtend in Wassenaar aanstralen. Zoals hierboven is beschreven zijn de nummers uit de iPhone 5s en van [naam 1] bovendien die ochtend rond hetzelfde tijdstip voor het eerst in Wassenaar in gebruik genomen. Alle drie de nummers stralen vervolgens zendmasten aan op de route naar Werkendam. Alle drie de nummers blijven ’s middags in Werkendam. Het nummer in de iPhone 5s blijft ’s avonds achter in Werkendam als de nummers van [naam medeverdachte 2] en [naam 1] samen (ongeveer) dezelfde zendmasten aanstralen in Wassenaar en Maassluis.
Ook op 19 december 2019 stralen de nummers van [naam medeverdachte 2] en [naam 1] ongeveer dezelfde zendmasten aan in Maassluis. Vervolgens stralen de nummers van [naam medeverdachte 2] en [naam 1] van 
’s ochtends vroeg tot 12:35 aan in Zevenbergen terwijl beide nummers de iPhone 5s (… [telefoonnummer 2] ) en om 10:45 uur het Bulgaarse mobiele telefoonnummer van [naam medeverdachte 1] bellen. 

Verklaringen [naam verdachte]

 heeft verschillende verklaringen afgelegd. Uit zijn verklaringen van 5 en 26 februari 2020 valt het volgende op te maken. [naam verdachte] is op de avond van 17 december 2019 opgehaald door [naam medeverdachte 2] bij Maasvlakte Plaza waar zijn eigen vrachtwagen stond. Hij heeft die nacht bij [naam medeverdachte 2] in Wassenaar geslapen. De afspraak was om op 19 december 2019 om 7 uur een container op te halen met [naam medeverdachte 1] . Hij was op 18 december 2019 samen met [naam medeverdachte 1] in de werkplaats van [naam bedrijf 5] in Werkendam. Hij is op 19 december 2019 met de vrachtwagen van [naam bedrijf 5] naar de Maasvlakte gereden en [naam medeverdachte 1] reed in zijn eigen BMW. In de vrachtwagen lag de iPhone 5s en hij trof op het dashboard de CMR aan. Die CMR heeft hij ingevuld. Hij had nog geen pincode dus is hij met [naam 1] gaan bellen. Hij kreeg de pincode omstreeks 10:00 uur. Vervolgens heeft hij met de vrachtwagen van [naam bedrijf 5] de container uitgehaald en bij het Shell tankstation bij de Maasvlakte Plaza overgedragen aan [naam medeverdachte 1] . Daar heeft hij [naam medeverdachte 1] geholpen met het instellen van het navigatiesysteem. Daarna is hij met de BMW van [naam medeverdachte 1] naar Werkendam gereden maar na telefonisch contact met [naam medeverdachte 2] is hij weer terug naar de Maasvlakte gereden. Hij heeft van [naam medeverdachte 2] 500 euro ontvangen.




Verklaringen [naam medeverdachte 1]

Ook [naam medeverdachte 1] heeft verschillende verklaringen afgelegd. Uit zijn verklaring van 6 februari 2020 valt het volgende op te maken. Hij heeft op 2 december 2019 een vrachtwagen gehuurd in opdracht en in aanwezigheid van [naam 4]  de chef van [naam bedrijf 5] . Op 18 december 2019 heeft [naam 4] hem in contact gebracht met [naam verdachte] . [naam medeverdachte 1] heeft op die datum een ontmoeting gehad met [naam verdachte] en [naam 4] in een loods in Werkendam. [naam 4] heeft de garage laten zien en zei tegen [naam medeverdachte 1] dat [naam verdachte] de vrachtwagen zou uithalen en dat [naam medeverdachte 1] de vrachtwagen moest wegbrengen. [naam medeverdachte 1] heeft [naam medeverdachte 2] op een foto herkend als de [naam 4] waarover hij verklaard heeft. [naam 1] kent hij niet en heeft hij nooit ontmoet. 

Verklaringen [naam medeverdachte 2]

 heeft betrokkenheid bij de feiten ontkend. Hij heeft verklaard dat hij [naam 1] en [naam 2] alleen heeft geholpen bij het oprichten van hun bedrijven. Hij zag dat als een investering en hoopte daar later opdrachten door binnen te kunnen halen. Hij heeft ontkend dat [naam verdachte] op 18 december 2019 bij hem in Wassenaar is geweest en ook dat hij € 500- aan [naam verdachte] heeft betaald. 



4.1.3.


Beoordeling

Vast staat dat er met de container bijna 400 kg cocaine is ingevoerd. De rechtbank moet de vraag beantwoorden of de verdachten hierbij strafbare betrokkenheid hadden. De rechtbank beantwoordt deze vraag bevestigend en overweegt hiertoe als volgt.



Uit de vaststaande feiten blijkt dat de container door middel van pincodefraude door verdachte [naam verdachte] bij [naam bedrijf 2] is opgehaald en is overgedragen aan [naam medeverdachte 1] . [naam verdachte] heeft een pincode gebruikt die hij niet had mogen gebruiken. Hij heeft die pincode op de iPhone 5s ontvangen van het telefoonnummer … [telefoonnummer 1] . 



Uit de vaststaande feiten blijkt ook dat het telefoonnummer … [telefoonnummer 1] in gebruik is genomen op 18 december 2019 in Wassenaar waarbij een zendmast in de buurt van de woning van [naam medeverdachte 2] werd aangestraald en dat dit nummer op 18 en 19 december 2019 is meegereisd met het telefoonnummer … [telefoonnummer 3] dat [naam medeverdachte 2] al jarenlang gebruikt. Beide nummers stralen rond de uithaal aan via zendmasten in elkaars omgeving en hebben contact gezocht met de iPhone 5s (de werktelefoon in de vrachtwagen) en het eigen Bulgaarse nummer van [naam medeverdachte 1] . Deze feiten leiden in onderling verband tot de conclusie dat [naam medeverdachte 2] de gebruiker was van het telefoonnummer … [telefoonnummer 1] en dat [naam medeverdachte 2] de pincode ten behoeve van de uithaal aan [naam verdachte] heeft gestuurd. De verklaring van [naam medeverdachte 2] dat hij mogelijk op 18 en 19 december 2019 is gevolgd door [naam 1] en dat [naam 1] daarom dezelfde zendmasten heeft aangestraald is niet aannemelijk zulks alleen al niet omdat [naam medeverdachte 2] niet heeft verklaard hoe het zou hebben gekund dat [naam 1] 2 dagen lang ongemerkt zo dicht bij hem in de buurt kon zijn.  



De betrokkenheid van [naam medeverdachte 2] bij de uithaal blijkt niet alleen uit de hiervoor genoemde telefoongegevens maar ook uit andere omstandigheden. [naam medeverdachte 2] heeft de bedrijven [naam bedrijf 5] en [naam bedrijf 3] opgericht met behulp van [naam 2] en [naam 1] . [naam 2] en [naam 1] kunnen niet anders dan als katvangers worden aangemerkt. De informatie in de gesprekken in de iPhone 11 van [naam medeverdachte 2] rondom de komst van [naam 1] wekt de indruk dat [naam 1] slechts kort naar Nederland is gehaald met als enig doel om het bedrijf [naam bedrijf 3] op zijn naam te registreren. [naam medeverdachte 2] was bij die oprichting aanwezig. Met betrekking tot [naam bedrijf 5] is er minder informatie over de oprichting maar uit de chat van [naam medeverdachte 2] met [naam 3] blijkt dat al in mei 2019 wordt besproken om naar de gemeente in Dordrecht te gaan. Vervolgens wordt [naam medeverdachte 2] gedurende meer dan een half jaar geinformeerd door [naam 3] of een vervanger als er post voor [naam 2] is ontvangen en beschikt [naam medeverdachte 2] over de bankrekening van Eurotransport. Voorts is het telefoonnummer … [telefoonnummer 3] van [naam medeverdachte 2] op verschillende momenten rondom de uithaal opgegeven als contact: bij de huur van de vrachtwagen waarmee de container is uitgehaald in verband met de door [naam verdachte] bij de uithaal gebruikte cargocard en als telefoonnummer van de bij [naam bedrijf 2] opgegeven vervoerder van de container EURB. De stelling van [naam medeverdachte 2] dat hij enkel (als tolk) heeft geholpen bij deze bedrijven en soms wat post ophaalde is gelet op de intensiteit van zijn bemoeienis bij deze bedrijven niet aannemelijk geworden. 



De betrokkenheid van [naam medeverdachte 2] blijkt verder uit de verklaring van [naam medeverdachte 1] van 6 februari 2020. Hij wees toen [naam medeverdachte 2] aan als degene die hem opdracht gaf om de container te vervoeren en om de gehuurde vrachtwagen op te halen. 
Een dag voor de uithaal van de container is er een ontmoeting geweest in Werkendam tussen de drie verdachten. Dit blijkt uit de verklaringen van [naam medeverdachte 1] en [naam verdachte] en uit de route die de vergeleken telefoonnummers hebben afgelegd. 



De rechtbank leidt uit dit alles in onderling verband en samenhang bezien af dat [naam medeverdachte 2] de organisator (mogelijk met anderen) van de uithaal was en dat hij de opdrachtgever en aanstuurder was van [naam medeverdachte 1] en [naam verdachte] . 




            [naam medeverdachte 1] en [naam verdachte] hebben beiden verklaard dat zij niet op de hoogte waren van de diefstal van de container of de verborgen inhoud van de container. De schimmige omstandigheden waaronder gewerkt is spreken dat echter tegen. Het is een feit van algemene bekendheid dat via de haven veel drugs worden ingevoerd. Beide verdachten hebben verklaard al jarenlang beroepschauffeur te zijn. Toch zouden zij niet zijn gealarmeerd door allereerst het feit dat [naam verdachte] de vrachtwagen alleen van het [naam bedrijf 2] terrein zou afrijden om hem vervolgens na een paar kilometer over te dragen aan [naam medeverdachte 1] voor het verdere vervoer. De vermelding van [naam bedrijf 3] op de CMR terwijl de door [naam verdachte] gebruikte cargopas van [naam bedrijf 5] was deed hem niet twijfelen. Ook het doorsturen via een bericht op de werktelefoon van een van de CMR afwijkend afleveradres in Breda gaf [naam medeverdachte 1] en [naam verdachte] geen reden om te twijfelen aan de gang van zaken. Dit terwijl [naam verdachte] heeft verklaard dat hij dat in Nederland nog niet eerder had meegemaakt. Naar het oordeel van de rechtbank zouden de geschetste omstandigheden op zijn minst argwaan hebben moeten wekken. Maatregelen als cargocards en CMR’s gelden niet voor niets en dienen ertoe misbruik te voorkomen. De rechtbank gelooft niet dat de verdachten blind zijn geweest voor deze omstandigheden. 




            [naam medeverdachte 1] is op 11 juni 2020 bij de rechter-commissaris teruggekomen op eerder afgelegde verklaringen door te verklaren dat [naam 1] (en niet [naam medeverdachte 2] ) de opdrachtgever was [naam verdachte] heeft op 11 juni 2020 bij de rechter-commissaris verklaard dat hij de opdracht van [naam bedrijf 5] heeft ontvangen via WhatsApp en dat hij aan het whatsappbericht niet kon zien wie de afzender was. Hij heeft de betaling voor het transport via [naam medeverdachte 2] ontvangen omdat hij via [naam medeverdachte 2] met het bedrijf in contact was gekomen en omdat hij ( [naam verdachte] ) helemaal klaar was met die andere jongens. 
De rechtbank volgt deze laatste verklaringen van [naam verdachte] en [naam medeverdachte 1] niet omdat zij geen enkele opheldering bieden over hoe het zou kunnen dat het telefoonnummer … [telefoonnummer 3] van [naam medeverdachte 2] zo veelvuldig in verband met deze uithaal is gebruikt (in rechtstreeks contact met de werktelefoon en het Bulgaarse nummer van [naam medeverdachte 1]  in verband met de huur vrachtwagen als contactnummer voor EURB en in verband met de cargocard van [naam verdachte] ). Mede van belang voor de beoordeling van de betrouwbaarheid van de verklaringen is het moment waarop die zijn afgelegd. 
De eerdere verklaringen die de rechtbank hiervoor heeft samengevat zijn enkele weken na de aanhouding van de verdachten afgelegd. De gebeurtenissen lagen op dat moment nog vers in het geheugen. 



De rechtbank is van oordeel dat alle resultaten in onderlinge samenhang bezien maken dat het – behoudens een aannemelijke andersluidende verklaring waarvan niet is gebleken – niet anders kan zijn dan dat de verdachte [naam medeverdachte 2] aan de verdachten [naam verdachte] en [naam medeverdachte 1] de opdracht heeft gegeven om de container met nummer [containernummer 1] uit te halen en verder te vervoeren. Gelet op het voorgaande acht de rechtbank ook bewezen dat alle verdachten op de hoogte waren van de inhoud van de container en dat er ten aanzien van de ten laste gelegde feiten een nauwe en bewuste samenwerking tussen de verdachten heeft bestaan. Daarbij speelt ook een rol dat sprake is geweest van betrokkenheid van dezelfde verdachten bij een eerder (mislukt) cocaïnetransport waarop hierna nader wordt ingegaan.



4.1.4.


Conclusie

Bewezen is dat de verdachte de onder onder 1 2 en 3 ten laste gelegde feiten heeft begaan zoals die hierna bewezen worden verklaard.




4.2.


Vrijspraak zonder nadere motivering (feit 4 primair)

De rechtbank volgt de officier van justitie en de verdediging in hun standpunt dat het onder 4 primair ten laste gelegde niet wettig en overtuigend is bewezen zodat de verdachte daarvan zonder nadere motivering zal worden vrijgesproken.



4.3.

Bewijswaardering (feit 4 subsidiair)


4.3.1.


Standpunt verdediging

De verdediging heeft vrijspraak bepleit en daartoe aangevoerd dat de verdachte geen wetenschap had van de inhoud van de container.



4.3.2.


Vaststaande feiten

De volgende feiten en omstandigheden kunnen op grond van de inhoud van de bewijsmiddelen als vaststaand worden aangemerkt. 




Melding onrechtmatig opgehaalde container

Op 28 november 2019 heeft [naam bedrijf 8] ’s ochtends vroeg bij de Douane gemeld dat de container [containernummer 2] was opgehaald door een ander dan haar vaste vervoerder. 
In de middag van dezelfde dag is de container alsnog afgeleverd bij [naam bedrijf 8]  door [naam medeverdachte 1]  die reed met een vrachtwagen met kenteken [kentekennummer 3] . Bij het openen van de container bleek dat de lading tussentijds was gelost en onzorgvuldig weer was beladen. Een deel van de lading ontbrak.




Onderzoek naar ophalen container

Uit onderzoek bleek dat de container ’s ochtends was opgehaald door [naam verdachte] die toen reed in de vrachtwagen met kenteken [kentekennummer 3] . Hij had zich gemeld namens [naam bedrijf 9] en heeft een cargocard op naam van dat bedrijf gebruikt om het [naam bedrijf 2] -terrein te betreden.




4.3.3.


Inleidende overwegingen 

De politie heeft van de Braziliaanse opsporingsautoriteiten informatie ontvangen inhoudende dat de container [containernummer 2] in Salvador Brazilië was gecontroleerd op verdovende middelen waarbij een hoeveelheid van 587 kilogram cocaïne zou zijn aangetroffen.

iPhone 5s

Op 27 november 2019 is in deze telefoon die op 19 december onder [naam medeverdachte 1] in beslag werd genomen en door [naam medeverdachte 1] en [naam verdachte] in het kader van feiten 1 t/m 3 de werktelefoon werd genoemd een simkaart met het telefoonnummer [telefoonnummer 4] (hierna: … [telefoonnummer 4] ) in gebruik genomen. Daarbij is de zendmast aan de Johan de Wittstraat in Wassenaar gebruikt. Er is vanaf dat moment slechts telefonisch contact geweest met twee telefoonnummers. Het eerste nummer was [telefoonnummer 5] (hierna: … [telefoonnummer 5] ) en het tweede nummer het Bulgaarse mobiele nummer van [naam medeverdachte 1] .
Op de iPhone 5s zijn foto’s aangetroffen van onder meer informatie met betrekking tot container [containernummer 2]  de pincode en van een chat waarin het adres [adres] wordt genoemd.
In de periode na 28 november 2019 is de telefoon niet gebruikt totdat het nummer … [telefoonnummer 2] in de hiervoor beschreven zaak op 18 december 2019 werd geactiveerd.

Telefoonnummer … [telefoonnummer 5]

Op 27 november 2019 rond 11:20 uur is dit telefoonnummer in gebruik genomen waarbij een zendmast in Wassenaar werd aangestraald. De rechtbank onderschrijft de conclusie van de politie dat aannemelijk is dat de simkaart … [telefoonnummer 5] is gebruikt ten tijde van de uithaal van de container [containernummer 2]  en dat de verdachten [naam verdachte] en [naam medeverdachte 1] in verband hiermee contact onderhielden met het telefoonnummer … [telefoonnummer 4]  welk nummer op zijn beurt op 27 en 28 november 2019 werd gebruikt in de bij [naam medeverdachte 1] op 19 december 2019 in beslag genomen iPhone 5s.

Verklaringen [naam medeverdachte 1]

 heeft ten overstaan van de Belastingdienst/Douane verklaard dat hij op verzoek van [naam 4] naar Nederland is gevlogen. [naam 4] heeft het vliegticket voor [naam medeverdachte 1] betaald. 

            [naam medeverdachte 1] verklaarde dat hij de opdracht om de container [containernummer 2] naar [naam bedrijf 8] te brengen heeft gekregen van [naam 4] . [naam 4] heeft hem daarvoor op maandagmiddag naar een Shell tankstation langs de A58 nabij Roosendaal gebracht. Daar waren ook twee andere chauffeurs aanwezig die de CMR hebben ingevuld. Hij kreeg daarna de opdracht om de container naar het op de CMR vermelde adres te brengen. [naam medeverdachte 1] heeft verklaard dat hij de container en het zegelnummer niet heeft gecontroleerd. 

            [naam medeverdachte 1] heeft in een andere verklaring verklaard dat [naam medeverdachte 2] [naam 4] is (zie hiervoor bij de bespreking van de feiten 1 2 en 3).

Verklaringen [naam verdachte]

 heeft verklaard dat hij [naam medeverdachte 2] heeft geholpen om een container uit de haven te halen. Er was ook een Nederlandse man mee. [naam medeverdachte 2] had verteld dat die man alles wist over de vracht. De man liet hem de pincode zien op een telefoon en liet die telefoon achter in de vrachtwagen. De man is tijdens het ophalen van de container uit de vrachtwagen gestapt en na de uithaal is hij weer ingestapt en reden ze naar Breda en daarna naar een Shell tankstation aan de A58. Daar aangekomen heeft hij gesproken met [naam medeverdachte 2] . De CMR heeft hij niet gezien en dat interesseerde hem toen ook niet zoveel. Hij heeft verklaard dat dit een vriendendienst was en dat de Nederlandse man de eigenaar van de vracht was. 

Telefoon [naam medeverdachte 1]

De telefoon van [naam medeverdachte 1] is onderzocht. In de applicatie WhatsApp is een chatgesprek tussen [naam 4] (= [naam medeverdachte 2] ) en [naam medeverdachte 1] aangetroffen. Op 21 november 2019 stuurde [naam medeverdachte 1] foto’s van de voor- en achterzijde van zijn identiteitskaart naar [naam medeverdachte 2] . Op de telefoon is tevens een foto van een vliegticket op naam van [naam medeverdachte 1] aangetroffen. Het ticket was voor een vlucht van Sofia Bulgarije naar Eindhoven op 24 november 2019. Die bevindingen ondersteunen de verklaring van [naam medeverdachte 1] dat hij op verzoek en kosten van [naam medeverdachte 2] naar Nederland is gevlogen. 

Telefoon [naam verdachte]

Uit de historische verkeersgegevens van het mobiele telefoonnummer [telefoonnummer 6] (hierna: … [telefoonnummer 6] ) dat volgens zijn eigen verklaring aan [naam verdachte] toebehoort blijkt dat hij op 27 november 2019 tussen 09:58 en 20:06 uur meerdere keren is gebeld door het nummer van [naam medeverdachte 2] … [telefoonnummer 3] .
In de telefoon van [naam verdachte] zijn via WhatsApp verzonden en ontvangen foto’s aangetroffen. [naam verdachte] heeft op 22 en 25 november 2019 foto’s van de voor- en achterkant van zijn rijbewijs en verblijfstitel doorgestuurd naar [naam 4] (= [naam medeverdachte 2] ). [naam medeverdachte 2] heeft op 25 november 2019 een foto doorgestuurd waarop te zien was dat er met spoed een XS-key was aangevraagd die afgehaald moest worden bij het Servicepunt Maasvlakte Plaza aan de Hormuzstraat in Rotterdam.

Telefoon [naam medeverdachte 2]

Uit de historische verkeersgegevens van het telefoonnummer … [telefoonnummer 3] van [naam medeverdachte 2] blijkt dat hij gedurende 27 en 28 november 2019 twintig keer telefonisch contact had met nummer … [telefoonnummer 6] van [naam verdachte] . Ook blijkt daaruit dat …. [telefoonnummer 3] van [naam medeverdachte 2] op die dagen twintig keer contact had met het Bulgaarse nummer van [naam medeverdachte 1] .

Vergelijking telefoonnummers

De bewegingen van de telefoons van [naam medeverdachte 2] (… [telefoonnummer 3] ) en het telefoonnummer dat op 27 en 28 november 2019 in de iPhone 5s werd gebruikt (… [telefoonnummer 4] ) zijn onderling vergeleken. Hierbij valt op dat beide nummers op ongeveer gelijke tijdstippen dezelfde zendmasten of zendmasten die in de directe omgeving van elkaar liggen gebruiken: de ochtend van 27 november in Wassenaar van de avond van 27 november tot 28 november 10:00 in Zevenbergen. Op grond van die bevindingen kan volgens de politie worden geconcludeerd dat [naam medeverdachte 2] beide telefoonnummers heeft gebruikt op 27 en 28 november 2019. 



4.3.4.


Beoordeling

Naar het oordeel van de rechtbank volgt uit de vaststaande feiten en de feiten en omstandigheden zoals weergegeven in de inleidende overwegingen – en mede gezien de werkwijze die met betrekking tot de feiten op 19 december bewezen zijn verklaard - dat de verdachten voorbereidingshandelingen hebben gepleegd om cocaïne in te voeren. [naam medeverdachte 2] heeft [naam medeverdachte 1] daarvoor naar Nederland gehaald. Uit berichten tussen [naam verdachte] en [naam medeverdachte 2] blijkt dat er met spoed door of via [naam medeverdachte 2] een XS-Key is aangevraagd voor [naam verdachte] . Kennelijk met het doel om de genoemde container te kunnen uithalen.
Vervolgens heeft [naam medeverdachte 2] in Wassenaar twee prepaid telefoonnummers geactiveerd waarmee [naam medeverdachte 2] aan de ene kant en [naam verdachte] en [naam medeverdachte 1] aan de andere kant als chauffeurs met elkaar in contact konden blijven. Het klopt dat er zoals de verdediging heeft gesteld nergens expliciet door de verdachten over cocaïne is gesproken. De rechtbank overweegt echter dat vast is komen te staan dat de verdachten een container van het haventerrein hebben gestolen. Die container is uiteindelijk door [naam medeverdachte 1] naar de rechtmatige eigenaar gebracht maar niet nadat deze was doorzocht. Voornoemde omstandigheden zijn in combinatie met de informatie van de Braziliaanse autoriteiten dat er cocaïne in die bewuste container is aangetroffen en gelet op het feit dat de verdachten enkele weken later op soortgelijke wijze (zoals ook hierna weergegeven onder 4.4.) een container met cocaine hebben ingevoerd voldoende om te bewijzen dat de verdachten deze container vanwege de cocaïne op het oog hadden. De voorbereidingshandelingen zijn dus gericht geweest op de invoer cocaïne.



4.3.5.


Conclusie

Bewezen is dat de verdachte het onder 4 subsidiair ten laste gelegde feit heeft begaan zoals dat hierna bewezen wordt verklaard.




4.4.


Overkoepelende overweging

De onder 1 tot en met 3 en onder 4 ten laste gelegde feiten zien op twee verschillende zaaksdossiers binnen het onderzoek Jacht. Uit de beschreven zaaksdossiers kan een werkwijze worden afgeleid waarbij [naam medeverdachte 2] transportbedrijven heeft opgericht om containers waarin naast de reguliere lading ook verdovende middelen zijn verstopt uit te kunnen halen. Hij heeft die bedrijven laten oprichten door anderen puur voor dat doel naar Nederland te halen. [naam medeverdachte 2] heeft geprobeerd om op die manier zelf buiten schot te blijven. Vervolgens heeft hij prepaidnummers geactiveerd om op een anonieme wijze in contact te kunnen blijven met de chauffeurs die de bewuste container uit de haven halen en vervolgens naar het losadres brengen. De containers zijn gelost door gebruik te maken van een pincode voor die container zonder dat de verdachten gerechtigd waren om die pincode te gebruiken. Zij waren door de reguliere ontvangers namelijk niet ingeschakeld om de containers op te halen. Hoe die pincodes zijn bemachtigd is niet gebleken. Vervolgens zouden de containers in beide gevallen naar een adres in Breda moeten worden gebracht een adres dat afweek van het in de CMR genoemde afleveradres.

          [naam medeverdachte 2] heeft zowel rond de uithaal in november als rond de uithaal in december een iPhone 5s gebruikt die gekoppeld bleek te zijn aan zijn Apple account. In november heeft hij die betreffende iPhone zelf gebruikt en in december bleef die iPhone achter in de vrachtwagen voor de chauffeurs. 

          [naam verdachte] beschikte over een cargocard waarmee hij toegang had tot het terrein van de [naam bedrijf 2]  hij kon daardoor de containers met een door [naam medeverdachte 2] gehuurde vrachtwagen ophalen. [naam medeverdachte 1] werd in november ingeschakeld om de container te bezorgen bij de daadwerkelijke ontvanger van de container toen was gebleken dat er geen verdovende middelen in de lading zaten. In december is hij ingeschakeld om de vrachtwagen kort na het uit de haven halen naar het losadres in Breda te vervoeren. 
De verdediging heeft de tenlastelegging op losse punten bestreden maar is er niet in geslaagd om het beeld dat is ontstaan van de samenwerkende drie verdachten te ontkrachten. Wanneer beide zaaksdossiers in samenhang worden bezien brengt dit de rechtbank tot de conclusie dat het niet anders kan zijn dan dat de verdachten zich binnen het hiervoor omschreven samenwerkingsverband schuldig hebben gemaakt aan de invoer van een grote partij cocaine op 19 december 2019 alsmede aan het plegen van voorbereidingshandelingen daartoe in november 2019.



4.5.


Bewezenverklaring

In bijlage II heeft de rechtbank de inhoud van wettige bewijsmiddelen opgenomen houdende voor de bewezenverklaring redengevende feiten en omstandigheden. Op grond daarvan en op grond van de redengevende inhoud van het voorgaande is wettig en overtuigend bewezen dat de verdachte het onder 1 2 3 en 4 subsidiair ten laste gelegde heeft begaan op die wijze dat:




1.

hij op 19 december 2019 te Rotterdam tezamen en in vereniging met anderen  opzettelijk binnen het grondgebied van Nederland als bedoeld in artikel 1 lid 4 van de Opiumwet heeft gebracht ongeveer 400 kilogram van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I; 




2.

hij op 19 december 2019 te Rotterdam althans te Nederland tezamen en in vereniging met  anderen opzettelijk heeft  vervoerd ongeveer 400 kilogramvan een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I;




3.

hij op 19 december 2019 te Rotterdam tezamen en in vereniging met  anderen  met het oogmerk van wederrechtelijke toe-eigening (vanaf de [naam bedrijf 2] ) heeft weggenomen een container met nummer [containernummer 1]  (met daarin een pallet met cocaïne tussen de lading mango's) geheel of ten dele toebehorende aan [naam bedrijf 1]  in elk geval aan een ander of anderen dan aan hem verdachte en zijn mededaderswaarbij verdachte en zijn mededaders de weg te nemen goederen onder hun bereik hebben gebracht door middel van een valse sleutel te weten door met een (valselijk verkregen) pincode die hij verdachte en zijn mededaders niet gerechtigd waren te gebruiken die container (met daarin een pallet met cocaïne tussen de lading mango's) van de [naam bedrijf 2] op te halen en te vervoeren; 






4. subsidiair
hij in  de periode 1 november 2019 tot en met 28 november 2019 te Rotterdam althans in Nederland tezamen en in vereniging met  anderen om een feit bedoeld in het  vijfde lid van artikel 10 van de Opiumwet te weten het opzettelijk  binnen het grondgebied van Nederland brengen van een grote hoeveelheid van een materiaal bevattende cocaïne zijnde cocaïne een middel vermeld op de bij de Opiumwet behorende lijst I


voor te bereiden en te bevorderen

- een of meer anderen heeft getracht te bewegen om dat feiten te plegen  om daarbij behulpzaam te zijn en/of
- anderen gelegenheid en/of middelen en/of inlichtingen tot het plegen van dat feiten heeft getracht te verschaffen en/of


hebbende verdachte en/of (een of meer van) verdachtes medeverdachten


- opdracht gegeven tot het afhalen van een container met kenmerk [containernummer 2] en- (daartoe) zijn verdachtes medeverdachten naar Nederland laten komen en het vliegticket van zijn medeverdachte betaald en
- telefoongesprekken gevoerd en berichten uitgewisseld met zijn verdachtes medeverdachten met betrekking tot het afhalen van die container en
- ( daarbij) een foto gestuurd aan één  medeverdachte inhoudende de aanvraag van een portkey en
- berichten ontvangen van één of meer medeverdachte(n) met betrekking tot het afhaaladres en adres van overdracht van voornoemde container en
- één of meer ontmoetingen gehad met  medeverdachten
- voornoemde container afgehaald terwijl hij verdachte en zijn medeverdachten daartoe niet bevoegd waren.


Hetgeen meer of anders is ten laste gelegd is niet bewezen. De verdachte moet ook daarvan worden vrijgesproken.




5. Strafbaarheid feiten
De bewezen feiten leveren op:



De eendaadse samenloop van:

1.

opzettelijk handelen in strijd met het in artikel 2 onder A van de Opiumwet 


gegeven verbod terwijl het feit in vereniging wordt gepleegd;

en 
2.

opzettelijk handelen in strijd met een in artikel 2 onder B van de Opiumwet 


gegeven verbod terwijl het feit in vereniging wordt gepleegd;




3.

diefstal door twee of meer verenigde personen waarbij de schuldige het weg te nemen goed onder zijn bereik heeft gebracht door middel van valse sleutels;



4. subsidiair
medeplegen van om een feit bedoeld in het vijfde lid van artikel 10 van de Opiumwet voor te bereiden of te bevorderen 



een ander trachten te bewegen om dat feit mede te plegen;




een ander trachten te bewegen om daartoe middelen en inlichtingen te verschaffen.





Er zijn geen feiten of omstandigheden aannemelijk geworden die de strafbaarheid van de feiten uitsluiten. De feiten zijn dus strafbaar.




6. Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit. De verdachte is dus strafbaar.



7. Motivering straf 

7.1.


Algemene overweging

De straf die aan de verdachte wordt opgelegd is gegrond op de ernst van de feiten de omstandigheden waaronder de feiten zijn begaan en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.



7.2.


Feiten waarop de straf is gebaseerd

De verdachte heeft samen met anderen 400 kilo cocaïne ingevoerd in Nederland. Om die partij tot hun beschikking te krijgen hebben zij door middel van pincodefraude een container met mango’s gestolen. De pakketten met cocaïne waren in die lading verstopt. Deze container is daarna vervoerd.
Daarnaast heeft de verdachte samen met anderen voorbereidingshandelingen verricht voor de invoer van een grote hoeveelheid cocaïne. De verdachte is aldus betrokken geweest bij twee grote cocaïnetransporten vanuit Zuid-Amerika via de Rotterdamse haven. 
De handel in harddrugs leidt tot veel problemen in de maatschappij. Zo gaat dit vaak gepaard met diverse vormen van zware en georganiseerde criminaliteit zoals geweldsfeiten en het witwassen van geld dat met deze handel wordt verdiend. Ook zijn de gezondheidsrisico’s voor gebruikers van cocaïne groot. Deze drugs zijn namelijk erg verslavend en kunnen bij regelmatig gebruik schadelijke lichamelijke psychische en sociale gevolgen met zich brengen. Daarbij wordt het milieu bij de productie van cocaine ernstig schade toegebracht. De verdachte heeft door zijn handelen hieraan bijgedragen. Hij heeft kennelijk geen enkele boodschap gehad aan al deze gevolgen maar is er alleen op uit geweest om er zelf financieel beter van te worden.



7.3.


Strafblad

De rechtbank heeft acht geslagen op een uittreksel uit de justitiële documentatie van 5 juni 2020 waaruit blijkt dat de verdachte niet eerder is veroordeeld voor soortgelijke strafbare feiten.



7.4.


Conclusies van de rechtbank

Gelet op hetgeen de rechtbank hierboven heeft overwogen komt zij tot de volgende conclusies.



Gezien de ernst van de feiten kan niet anders worden gereageerd dan met het opleggen van een gevangenisstraf. Bij de bepaling van de duur van de gevangenisstraf heeft de rechtbank acht geslagen op straffen die in soortgelijke zaken plegen te worden opgelegd. 



Alles afwegend acht de rechtbank de hierna te noemen straf passend en geboden. 





8. Toepasselijke wettelijke voorschriften
Gelet is op de artikelen 47 55 57 en 311 van het Wetboek van Strafrecht en de artikelen 2 10 en 10a van de Opiumwet.



9. Bijlagen
De in dit vonnis genoemde bijlagen maken deel uit van dit vonnis.



10. Beslissing
De rechtbank:


verklaart niet bewezen dat de verdachte het onder 4 primair ten laste gelegde feit heeft begaan en spreekt de verdachte daarvan vrij;



verklaart bewezen dat de verdachte de onder 1 2 3 en 4 subsidiair ten laste gelegde feiten zoals hiervoor omschreven heeft begaan;



verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte ook daarvan vrij;



stelt vast dat het bewezen verklaarde oplevert de hiervoor vermelde strafbare feiten;



verklaart de verdachte strafbaar;



veroordeelt de verdachte tot een gevangenisstraf voor de duur van 54 (vierenvijftig) maanden;



beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht.



Dit vonnis is gewezen door:
mr. I.W.M. Laurijssens voorzitter
en mrs. W.J.M. Diekman en R.H. Kroon rechters
in tegenwoordigheid van mr. J.G. Polke griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.



De oudste rechter en de jongste rechter zijn buiten staat dit vonnis mede te ondertekenen.



Bijlage I 




Tekst gewijzigde tenlastelegging




Aan de verdachte wordt ten laste gelegd dat




1.

hij op of omstreeks 19 december 2019 te Rotterdam althans in Nederland tezamen en in vereniging met een of meer anderen althans alleen opzettelijk binnen het grondgebied van Nederland als bedoeld in artikel 1 lid 4 van de Opiumwet heeft gebracht ongeveer 400 kilogram in elk geval een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachten het vijfde lid van artikel 3a van die wet;




2.

hij op of omstreeks 19 december 2019 te Rotterdam althans te Nederland tezamen en in vereniging met een of meer anderen althans alleen opzettelijk heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval opzettelijk aanwezig heeft gehad ongeveer 400 kilogram in elk geval een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachten het vijfde lid van artikel 3a van die wet;




3.

hij op of omstreeks 19 december 2019 te Rotterdam althans te Nederland tezamen en in vereniging met een ander of anderen althans alleen met het oogmerk van wederrechtelijke toeëigening (vanaf de [naam bedrijf 2] ) heeft weggenomen een container met nummer [containernummer 1]  (met daarin een pallet met cocaïne tussen de lading mango's) in elk geval enig goed geheel of ten dele toebehorende aan [naam bedrijf 1]  in elk geval aan een ander of anderen dan aan hem verdachte en/of zijn mededader(s)waarbij verdachte en/of zijn mededader(s) de/het weg te nemen goed(eren) onder zijn/hun bereik heeft/hebben gebracht door middel van een valse sleutel te weten door met een (valselijk verkregen) pincode die hij verdachte en/of zijn mededader(s) niet gerechtigd was/waren te gebruiken die container (met daarin een pallet met cocaïne tussen de lading mango's) van de [naam bedrijf 2] op te halen en/of weg te voeren/ te vervoeren;




4.

hij in of omstreeks de periode 1 november 2019 tot en met 28 november 2019 te Rotterdam althans te Nederland ter uitvoering van het door verdachte voorgenomen misdrijf tezamen en in vereniging met een of meer anderen althans alleen opzettelijk binnen het grondgebied van Nederland heeft gebracht ongeveer 587 kilogram in elk geval een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet 
immers heeft hij verdachte en/of één of meer van zijn medeverdachte(n) 

- een opdracht/verzoek ontvangen tot het afhalen van een container met kenmerk [containernummer 2] en/of 
- ( daartoe) zich naar Nederland begeven na betaling van het/de vliegticket(s) door zijn medeverdachte(n) en/of
- één of meer telefoongesprek(ken) gevoerd en/of één of meer berichten uitgewisseld met zijn verdachtes medeverdachte(n) met betrekking tot het afhalen van die container en/of 
- berichten gestuurd aan één of meer medeverdachte(n) met betrekking tot het afhaaladres en adres van overdracht van voornoemde container en/of 
- één of meer foto('s) opgeslagen op zijn verdachtes telefoon van (een telefoonscherm met daarop) de datum en/of het tijdstip van aankomst van de [naam schip] en/of het containernummer [containernummer 2] en/of de pincode behorende bij die container en/of de ontvanger en/of de kennisnemer van die container en/of een/het adres van bestemming van die container en/of 
- één of meer ontmoetingen gehad met één of meer medeverdachte(n) en/of 
- voornoemde container afgehaald en/of overgenomen en/of vervoerd terwijl hij verdachte en/of zijn medeverdachte(n) daartoe niet bevoegd waren 
terwijl de uitvoering van dat voorgenomen misdrijf niet is voltooid; 



subsidiair

hij in of omstreeks de periode 1 november 2019 tot en met 28 november 2019 te Rotterdam althans in Nederland tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk afleveren verstrekken vervoeren en/of binnen het grondgebied van Nederland brengen van 587 kilogram althans een grote hoeveelheid van een materiaal bevattende cocaïne zijnde cocaïne een middel vermeld op de bij de Opiumwet behorende lijst I



voor te bereiden en/of te bevorderen

- een of meer anderen heeft getracht te bewegen om dat/die feit(en) te plegen te doen plegen om daarbij behulpzaam te zijn en/of
- zich en/of (een) ander(en) gelegenheid en/of middelen en/of inlichtingen tot het plegen van dat/die feit(en) heeft getracht te verschaffen en/of
- voorwerpen en/of vervoermiddelen en/of stoffen en/of gelden en/of andere betaalmiddelen voorhanden heeft gehad waarvan hij wist of ernstige reden had te vermoeden dat zij bestemd waren tot het plegen van het hierboven bedoelde feit


hebbende/is verdachte en/of (een of meer van) verdachtes medeverdachten

- een opdracht/verzoek ontvangen tot het afhalen van een container met kenmerk [containernummer 2] en/of
- ( daartoe) zich naar Nederland begeven na betaling van het/de vliegticket(s) door zijn medeverdachte(n) en/of
- één of meer telefoongesprek(ken) gevoerd en/of één of meer berichten uitgewisseld met zijn verdachtes medeverdachte(n) met betrekking tot het afhalen van die container en/of
- berichten gestuurd aan één of meer medeverdachte(n) met betrekking tot het afhaaladres en adres van overdracht van voornoemde container en/of
- één of meer foto('s) opgeslagen op zijn verdachtes telefoon van (een telefoonscherm met daarop) de datum en/of het tijdstip van aankomst van de [naam schip] en/of het containernummer [containernummer 2] en/of de pincode behorende bij die container en/of de ontvanger en/of de kennisnemer van die container en/of een/het adres van bestemming van die container en/of
- één of meer ontmoetingen gehad met één of meer medeverdachte(n) en/of
- voornoemde container afgehaald en/of overgenomen en/of vervoerd terwijl hij verdachte en/of zijn medeverdachte(n) daartoe niet bevoegd waren.




