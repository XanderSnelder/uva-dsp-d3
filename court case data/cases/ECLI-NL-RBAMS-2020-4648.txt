

RECHTBANK AMSTERDAM
INTERNATIONALE RECHTSHULPKAMER


Parketnummer: 13/751515-20
RK nummer: 20/3138





Datum uitspraak: 16 september 2020






    UITSPRAAK





op de vordering ex artikel 23 Overleveringswet (OLW) ingediend door de officier van justitie bij deze rechtbank. Deze vordering dateert van 24 juni 2020 en betreft onder meer het in behandeling nemen van een Europees aanhoudingsbevel (EAB).
Dit EAB is uitgevaardigd op 17 juni 2020 door de onderzoeksrechter in de rechtbank van eerste aanleg West-Vlaanderen afdeling Brugge (België) en strekt tot de aanhouding en overlevering van:  




	[opgeëiste persoon]

	geboren te [geboorteplaats] op [geboortedag] 1999 
ingeschreven in de Basisregistratie Personen op het adres:

        [adres]
gedetineerd in de Penitentiaire Inrichting [plaats]



hierna te noemen de opgeëiste persoon.





1Procesgang


De vordering is behandeld op de openbare zitting van 2 september 2020. Het verhoor heeft plaatsgevonden in tegenwoordigheid van de officier van justitie mr. N.R. Bakkenes. De opgeëiste persoon is door middel van telehoren in de penitentiaire inrichting gehoord en bijgestaan door zijn raadsvrouw mr. G.L.P. Biesmans advocaat te Maastricht.



De rechtbank heeft de termijn waarbinnen zij op grond van artikel 22 eerste lid OLW uitspraak moet doen met dertig dagen verlengd omdat zij die verlenging nodig heeft om over de verzochte overlevering te beslissen. 





2Identiteit van de opgeëiste persoon	


De rechtbank heeft de identiteit van de opgeëiste persoon onderzocht. De opgeëiste persoon heeft ter zitting verklaard dat de bovenvermelde personalia juist zijn en dat hij de Nederlandse en Marokkaanse nationaliteit heeft. 





3Grondslag en inhoud van het EAB


In het EAB wordt melding gemaakt van een aanhoudingsmandaat bij verstek van 17 juni 2020 uitgevaardigd door de onderzoeksrechter in de rechtbank van eerste aanleg West-Vlaanderen afdeling Brugge (België).



De overlevering wordt verzocht ten behoeve van een door de justitiële autoriteiten van de uitvaardigende lidstaat ingesteld strafrechtelijk onderzoek ter zake van het vermoeden dat de opgeëiste persoon zich schuldig heeft gemaakt aan een naar Belgisch recht strafbaar feit.



Dit feit is omschreven in onderdeel e) van het EAB. Een door de griffier gewaarmerkte fotokopie van dit onderdeel is als bijlage aan deze uitspraak gehecht. 





4Strafbaarheid



Feit vermeld op bijlage 1 bij de OLW




Onderzoek naar de dubbele strafbaarheid van het feit waarvoor de overlevering wordt verzocht moet achterwege blijven nu de uitvaardigende justitiële autoriteit het strafbare feit heeft aangeduid als een feit vermeld in de lijst van bijlage 1 bij de OLW. Het feit valt op deze lijst onder nummer 5 te weten:




	Illegale handel in verdovende middelen en psychotrope stoffen




Volgens de in rubriek c) van het EAB vermelde gegevens is op dit feit naar Belgisch recht een vrijheidsstraf met een maximum van ten minste drie jaren gesteld.





5De garantie als bedoeld in artikel 6 eerste lid OLW 


De opgeëiste persoon heeft de Nederlandse nationaliteit. Zijn overlevering kan daarom alleen worden toegestaan indien naar het oordeel van de rechtbank is gewaarborgd dat zo hij ter zake van het feit waarvoor de overlevering kan worden toegestaan in de uitvaardigende lidstaat tot een onvoorwaardelijke vrijheidsstraf wordt veroordeeld hij deze straf in Nederland zal mogen ondergaan.



De procureur des Konings van het parket van de procureurs des Konings te West-Vlaanderen afdeling Brugge heeft op 17 augustus 2020 heeft de volgende garantie gegeven:




Overeenkomstig artikel 5 §3 van het kaderbesluit van 13 juni 2002 betreffende het Europees aanhoudingsbevel bied ik u de garantie voor de terugkeer naar NEDERLAND van de door u over te leveren Nederlandse onderdaan of ingezetene in casu [opgeëiste persoon].


Deze garantie houdt in dat eens betrokkene In België onherroepelijk tot een


vrijheidsbenemende straf of maatregel is veroordeeld deze persoon naar NEDERLAND zal terugkeren om zijn straf of maatregel aldaar te ondergaan. De terugkeer zal gebeuren op basis van het Europees Kaderbesluit inzake de toepassing van het beginsel van wederzijdse erkenning op de vrijheidsbenemende straffen of maatregelen uitgesproken in een lidstaat van de Europese Unie (2008/909/JBZ).




Naar het oordeel van de rechtbank is de hiervoor vermelde garantie voldoende.



Uit artikel 2:13 eerste lid aanhef en onder f Wet wederzijdse erkenning en tenuitvoerlegging vrijheidsbenemende en voorwaardelijke sancties volgt dat deze garantie alleen kan worden geëffectueerd indien het feit ook naar Nederlands recht strafbaar is. 



Aan deze voorwaarde is voldaan.



Het feit is inderdaad naar Nederlands recht strafbaar en levert op: 




medeplegen van opzettelijk handelen in strijd met een in artikel 2 onder B van de Opiumwet gegeven verbod






6Weigeringsgrond als bedoeld in artikel 13 eerste lid aanhef en onder a OLW 


Het EAB heeft betrekking op een strafbaar feit dat geacht wordt geheel of gedeeltelijk op Nederlands grondgebied te zijn gepleegd. In die situatie staat artikel 13 eerste lid aanhef en onder a OLW de overlevering niet toe.



Met een beroep op artikel 13 tweede lid OLW heeft de officier van justitie gevorderd dat wordt afgezien van deze weigeringsgrond. Uit het oogpunt van een goede rechtsbedeling behoort overlevering aan de Belgische autoriteiten plaats te vinden.
De volgende argumenten zijn aangevoerd: - de drugs werden ingevoerd in België;

- de Belgische rechtsorde is hierdoor geschokt;
- België heeft door middel van het uitvaardigen van het EAB aangegeven te willen vervolgen;
- medeverdachten van de opgeëiste persoon worden ook in België vervolgd;
- België heeft een terugkeergarantie afgegeven.


Gelet op de door de officier van justitie aangevoerde argumenten heeft de officier van justitie naar het oordeel van de rechtbank in redelijkheid tot haar vordering kunnen komen. Daarom moet van bedoelde weigeringsgrond worden afgezien.





7Detentieomstandigheden


De raadsvrouw heeft naar voren gebracht dat de opgeëiste persoon zeer ernstige zorgen heeft over de detentieomstandigheden in de Belgische gevangenissen. De opgeëiste persoon heeft in 2019 een aantal maanden verbleven in de gevangenis in Lantin (Luik) en heeft derhalve ervaring met de detentieomstandigheden aldaar. Het is gebruikelijk dat er meerdere personen op één cel worden geplaatst hetgeen in het licht van de coronacrisis ontoelaatbaar is. De opgeëiste persoon heeft gesteld tot op heden getraumatiseerd te zijn door zijn verblijf in Lantin. Hij heeft van medegedetineerden aldaar vernomen dat de toestand in andere Belgische gevangenissen vergelijkbaar is. Mocht de rechtbank aan de hiervoor genoemde omstandigheden hetzelfde gewicht toekennen als de opgeëiste persoon dan dient het verzoek tot overlevering afgewezen te worden aldus de raadsvrouw.



De officier van justitie heeft gemotiveerd geconcludeerd tot verwerping van het verweer. 



De rechtbank overweegt als volgt. Gelet op het arrest van het Hof van Justitie van de Europese Unie van 5 april 2016 is de rechterlijke autoriteit van de uitvoerende lidstaat wanneer zij bewijzen heeft dat er in het algemeen een reëel gevaar bestaat dat personen die in de uitvaardigende lidstaat zijn gedetineerd onmenselijk of vernederend worden behandeld verplicht om te beoordelen of dit gevaar in geval van overlevering voor de opgeëiste persoon aanwezig is. De tenuitvoerlegging van een dergelijk bevel mag immers niet leiden tot onmenselijke of vernederende behandeling van die persoon afgemeten aan het beschermingscriterium van de door het Unierecht en met name door artikel 4 van het Handvest van de grondrechten van de Europese Unie (hierna: Handvest) gewaarborgde grondrechten. Hiertoe dient de uitvoerende rechterlijke autoriteit zich allereerst te baseren op objectieve betrouwbare nauwkeurige en naar behoren bijgewerkte gegevens over de detentieomstandigheden die heersen in de uitvaardigende lidstaat en die kunnen duiden op gebreken die hetzij structureel of fundamenteel zijn hetzij bepaalde groepen van personen raken hetzij bepaalde detentiecentra betreffen. Deze gegevens kunnen met name blijken uit internationale rechterlijke beslissingen zoals de arresten van het Europese Hof voor de Rechten van de Mens uit rechterlijke beslissingen van de uitvaardigende lidstaat en uit besluiten rapporten en andere documenten die zijn opgesteld door de organen van de Raad van Europa of die tot het systeem van de Verenigde Naties behoren.



Met de officier van justitie is de rechtbank van oordeel dat zij thans – mede in aanmerking genomen hetgeen de raadsvrouw heeft aangevoerd – niet beschikt over objectieve betrouwbare nauwkeurige en naar behoren bijgewerkte gegevens over de detentieomstandigheden in België die leiden tot het oordeel dat personen die in België zijn gedetineerd een reëel gevaar lopen onmenselijk of vernederend te worden behandeld zoals bedoeld in artikel 4 van het Handvest. Het verweer wordt daarom verworpen. 





8Slotsom


Nu is vastgesteld dat het EAB voldoet aan de eisen van artikel 2 OLW en ook overigens geen weigeringsgronden aan de overlevering in de weg staan dient de overlevering te worden toegestaan.





9Toepasselijke wetsartikelen


Artikel 47 Wetboek van Strafrecht de artikelen 2 en 10 Opiumwet en 2 5 6 7 en 13 OLW. 





10Beslissing



STAAT TOE de overlevering van [opgeëiste persoon] aan de onderzoeksrechter in de rechtbank van eerste aanleg West-Vlaanderen afdeling Brugge België. Aldus gedaan door
mr. H.P. Kijlstra	  				                         		voorzitter
mrs. M. Snijders Blok-Nijensteen en J.H. Beestman		   		   rechters
in tegenwoordigheid van mr. A.T.P. van Munster	                         		    griffier
en uitgesproken ter openbare zitting van 16 september 2020.




































Ingevolge artikel 29 tweede lid OLW staat tegen deze uitspraak geen gewoon rechtsmiddel open.




 C-404/15 en C-659/15 PPU r.o. 88 en 89 ECLI:EU:C:2016:198 (Aranyosi en Căldăraru).

