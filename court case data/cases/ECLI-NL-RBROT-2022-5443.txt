

Rechtbank Rotterdam


Team straf 1



Parketnummer: 10/750014-18 (ontneming)
Datum uitspraak: 30 juni 2022



Tegenspraak (artikel 279 Sv) 



Vonnis van de rechtbank Rotterdam meervoudige kamer voor strafzaken op de vordering als bedoeld in artikel 36e van het Wetboek van Strafrecht (hierna: Sr) van de officier van justitie in de zaak tegen de veroordeelde:





          [naam veroordeelde]

geboren te [geboorteplaats veroordeelde] op [geboortedatum veroordeelde] 
ingeschreven in de basisregistratie personen op het adres

        [adres veroordeelde] 
gemachtigd raadsvrouw mr. K.C. van de Wijngaart advocaat te Rotterdam.




1. Onderzoek op de terechtzitting
Het onderzoek op de terechtzitting heeft plaatsgevonden op 19 mei 2022.


Dit onderzoek is voorafgegaan door een schriftelijke conclusiewisseling.




2. Vordering
De gewijzigde vordering van de officier van justitie mr. R.W.J. Kerckhoffs strekt tot het vaststellen van het bedrag waarop het wederrechtelijk verkregen voordeel als bedoel in artikel 36e van het Wetboek van Strafrecht (hierna: Sr) wordt geschat op € 612.45311 en tot het opleggen aan [naam veroordeelde] van de verplichting tot betaling aan de staat van dit geldbedrag ter ontneming van dat geschatte voordeel.  


De vordering van de officier van justitie van 7 mei 2020 is gebaseerd op artikel 36e eerste en tweede lid Sr. 



De vordering heeft betrekking op voordeel verkregen door middel van of uit de baten van 
de strafbare feiten waarvoor [naam veroordeelde] is veroordeeld en andere strafbare feiten waaromtrent voldoende aanwijzingen bestaan dat deze door [naam veroordeelde] zijn begaan. 




3. Strafbare feiten waarop de voordeelberekening is gebaseerd
Bij vonnis van deze rechtbank van 24 februari 2021 (hierna: het vonnis) is [naam veroordeelde]  veroordeeld ter zake van de volgende feiten:



Feit 1 subsidiair

medeplegen van opzettelijk handelen in strijd met een in artikel 2 onder B van de Opiumwet gegeven verbod meermalen gepleegd;




Feit 2

medeplegen van opzettelijk handelen in strijd met het in artikel 2 onder C van de Opiumwet gegeven verbod meermalen gepleegd;
en
opzettelijk handelen in strijd met het in artikel 2 onder C van de Opiumwet gegeven verbod meermalen gepleegd;




Feit 3

medeplegen om een feit als bedoeld in het vierde of vijfde lid van artikel 10 van de Opiumwet voor te bereiden of te bevorderen voorwerpen en stoffen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit meermalen gepleegd.




4. Standpunt verdediging

De verdediging stelt zich primair op het standpunt dat de vordering dient te worden afgewezen omdat [naam veroordeelde] ontkent iets met de handel in verdovende middelen te maken te hebben gehad. Subsidiair stelt de verdediging zich op het standpunt dat de hoogte van het wederrechtelijk verkregen voordeel en de betalingsverplichting aanzienlijk moeten worden gematigd.
De door de officier van justitie gehanteerde periode van 6 november 2015 tot 25 juni 2018 is 
te ruim. Voor wat betreft de berekening van het wederrechtelijk verkregen voordeel van de vendor DutchFly op Dream Market zijn de 154 zichtbare ratings onvoldoende representatief om die rating te extrapoleren naar in totaal 700 ratings. In de visie van de verdediging heeft de officier van justitie onvoldoende onderbouwd en aannemelijk gemaakt dat er vanaf 5 juli 2017 door de overige actieve vendors op Dream Market op een gelijkwaardig niveau in verdovende middelen is gehandeld als voor die tijd en dat [naam veroordeelde] ook bij die vendors betrokken zou zijn.
Verder verzet de verdediging zich gelet op de kleinere rol van [naam veroordeelde] in het geheel tegen een pondspondsgewijze verdeling tussen hem en [naam 3]. 
Tot slot is er een beroep gedaan op overschrijding van de redelijke termijn.




5. Beoordeling en berekening wederrechtelijk verkregen voordeel

5.1.


Inleiding

In deze procedure wordt als vaststaand aangenomen dat de onder 3 genoemde strafbare feiten door [naam veroordeelde] zijn begaan.



Uit het rapport berekening wederrechtelijk verkregen voordeel van 31 mei 2019 met bijlagen (hierna te noemen: het rapport) is gebleken dat [naam veroordeelde] ook uit andere strafbare feiten wederrechtelijk voordeel heeft verkregen. Dit brengt met zich mee dat het primaire verweer van de raadsvrouw wordt verworpen.  



Met betrekking tot de berekening van het geschatte wederrechtelijk verkregen voordeel  wordt het volgende overwogen.



5.2.


Berekening bruto opbrengst

De berekening van de bruto opbrengst in het rapport is gebaseerd op de opbrengst van vendor Dutchfly op Dream Market vendor Dutchfly op Alphabay vendor Amsterdam op Alphabay vendor Aliexpresssss op Alphabay vendor DrugsINC-NL op Alphabay en de gedeeltelijke extrapolatie van deze gegevens naar Dream Market de periode van 5 juli 2017 tot 24 juni 2018 (zie hierna onder A t/m F).

A. Vendor DutchFly op Dream Market 

Uit de verkooppagina’s van vendor DutchFly op Dream Market blijkt dat deze vendor in de periode van 28 mei 2016 tot en met 24 juni 2018 700 ratings heeft gehad. Van de gegeven reviews zijn er 154 zichtbaar en daarbij is ook een verkoopprijs vermeld. Daaruit blijkt dat de totale opbrengst van deze 154 verkopen € 12.79576 is geweest. 
Het resultaat van deze berekening is vervolgens geëxtrapoleerd naar de in totaal 700 ratings (700 maal 1/154ste deel van € 12.79576). De totale opbrengst van de (bekende) verkopen van vendor DutchFly op Dream Market komt daarmee op € 58.16253.



Anders dan de raadsvrouw acht de rechtbank de 154 zichtbare ratings waarbij een verkoopprijs was vermeld voldoende representatief om die ratings te extrapoleren naar in totaal 700 ratings. Hierbij is meegewogen dat de verbalisanten hebben gesteld dat
een rating op een dergelijke verkoopsite alleen gegeven kan worden als er een koop heeft plaatsgevonden. De enkele ontkenning door de verdediging van dit gegeven is onvoldoende om tot een andere conclusie te komen. Van de verdediging mag in een dergelijk geval verwacht worden dat zij een dergelijk standpunt onderbouwd.

B. Vendor DutchFly op AlphaBay

In de file “dutchfly_sales_seller.csv” is een lijst van verkopen van vendor DutchFly op AlphaBay in de periode van 3 juli 2016 tot en met 5 juli 2017 te zien. Deze lijst bestaat uit 939 verkopen en is voorzien van aantallen prijs en datum-tijd stempel. Door de aantallen te vermenigvuldigen met de gegeven prijs in Amerikaanse dollars wordt een totale opbrengst van $ 41.34250 gegenereerd. Na toepassing van de omrekenkoersen per maand zoals die door de belastingdienst beschikbaar worden gesteld komt de totale opbrengst op 

€ 38.45043.



C. Vendor Amsterdam op AlphaBay

In de file “amsterdam_sales_seller.csv” is een lijst van verkopen van vendor Amsterdam op AlphaBay in de periode van 6 november 2015 tot en met 5 juli 2017 te zien. Deze lijst bestaat uit 8181 verkopen en is voorzien van aantallen prijs en datum-tijd stempel.
Door de aantallen te vermenigvuldigen met de gegeven prijs in Amerikaanse dollars wordt een totale opbrengst van $ 877.80930 gegenereerd. Na toepassing van de omrekenkoersen per maand zoals die door de belastingdienst beschikbaar worden gesteld komt de totale opbrengst op € 800.46468.

D. Vendor Aliexpresssss op AlphaBay

In de file “aliexpresssss_sales_seller.csv” is een lijst van verkopen van vendor Aliexpresssss op AlphaBay in de periode van 27 juli 2016 tot en met 5 juli 2017 te zien. Deze lijst bestaat uit 2359 verkopen en is voorzien van aantallen prijs en datum-tijd stempel. 
Door de aantallen te vermenigvuldigen met de gegeven prijs in Amerikaanse dollars wordt een totale opbrengst van $ 152.63400. Na toepassing van de omrekenkoersen per maand zoals die door de belastingdienst beschikbaar worden gesteld komt de totale opbrengst op 

€ 140.24007.

E. Vendor DrugsINC-NL op AlphaBay

In de file “drugsinc-nl_sales_seller.csv” is een lijst van verkopen van vendor DrugsINC-NL
op AlphaBay in de periode van 13 oktober 2016 tot en met 4 juli 2017 te zien. Deze lijst bestaat uit 524 verkopen en is voorzien van aantallen prijs en datum-tijd stempel.
Door de aantallen te vermenigvuldigen met de gegeven prijs in Amerikaanse dollars wordt een totale opbrengst van $ 26.12100. Na toepassing van de omrekenkoersen per maand zoals die door de belastingdienst beschikbaar worden gesteld komt de totale opbrengst op 

€ 24.38195.




F. Opbrengsten uit extrapolatie Alphabay-Dream Market periode na 5 juli 2017
Het rapport stelt dat het aannemelijk is dat in de periode van 5 juli 2017 tot 25 juni 2018 
de datum van aanhouding van [naam veroordeelde] en [naam 3] niet alleen via de vendor DutchFly verdovende middelen zijn verhandeld op Dream Market maar ook onder de al eerder op Alphabay gebruikte vendornamen Amsterdam(2015) Aliexpresssss DutchINC-NL en FrankLucass. De gezamenlijke omzetten van de vendors DutchFly Amsterdam Aliexpresssss en DrugsINC-NL op Alphabay zitten in de periode december 2016 tot en met juni 2017 op een gelijkwaardig niveau. De gemiddelde maandopbrengst over de periode december 2016 tot en met juni 2017 is € 68.39200 en levert na extrapolatie over de periode van 5 juli 2017 tot 24 juni 2018 een totale opbrengst op van € 795.99463.



De verdediging stelt zich op het standpunt dat door de officier van justitie onvoldoende is onderbouwd en aannemelijk gemaakt dat er vanaf 5 juli 2017 op Dream Market onder de vendornamen Amsterdam(2015) Aliexpresssss en DutchINC-NL op een gelijkwaardig niveau in verdovende middelen is verhandeld als voor 5 juli 2017. 



De rechtbank verwerpt dit verweer en overweegt als volgt.



In de woning van [naam veroordeelde] gelegen aan de [adres 1] is een usb-stick in beslag genomen waarop vier PGP-sleutelsets (public en private) zijn aangetroffen 
met de PGP User-ID’s [ID 1] [ID 2] [ID 3] en

          [ID 4]. Al deze PGP-sleutelsets waren tot in 
2020 geldig.



Bij de doorzoeking van de woning op naam van de partner van [naam 3] gelegen aan de [adres 2] zijn 53 geadresseerde enveloppen gevonden met daarin gebruikershoeveelheden verdovende middelen. Daarnaast zijn er nog 92 enveloppen aangetroffen zonder adres met daarin verdovende middelen. Verder onderzoek heeft uitgewezen dat er in de periode van 17 februari 2018 tot 21 juni 2018 circa 6500 enveloppen zijn verbruikt hetgeen neerkomt op gemiddeld 1573 verbruikte enveloppen per maand. Gelet op het grote aantal aangetroffen en verbruikte enveloppen en het aantal verkopen per maand op DutchFly is het niet aannemelijk dat vendor DutchFly alleen verantwoordelijk is voor de verkopen in de periode van 5 juli 2017 tot en met 24 juni 2018 op Dream Market. 



Eén van de adressen op een geadresseerde envelop betrof de woning van [naam 1]. Op 23 juli 2018 is [naam 1] als verdachte gehoord en verklaarde hij dat hij wel eens drugs kocht via Dream Market. Verder verklaarde hij dat hij ongeveer een maand geleden een bestelling had gedaan bij de vendor [naam 2] maar dat deze was niet aangekomen. 
Aangezien de aanhoudingen en doorzoekingen op 25 juni 2018 hebben plaatsgevonden bijna een maand vóór het verhoor is het aannemelijk dat de aan zijn woning geadresseerde envelop die bij de doorzoeking van de woning aan de Leliënstraat werd aangetroffen de bestelling van [naam 1] betreft die hij had gedaan via de vendor [naam 2] op Dream Market.



Op het darkweb is onderzoek gedaan naar informatie over “[naam 2]”. Deze naam bleek voor te komen in een discussie op het "Dream Market Forum” met als subtitel 
“Dream Market user forum”. De titel van de discussie is “Where are all the NL Vendors gone?” en is geopend door iemand met de gebruikersnaam “digidy”. Op 29 juni 2018 schrijft hij “most of the big reliable NL vendors are all either on vacation or havent accessed their accounts in 4+ days”. De aanhoudingen en doorzoekingen in onderzoek Lucht hebben op 25 juni 2018 vier dagen voor dit schrijven plaatsgevonden.
Verderop in diezelfde discussie wordt op 2 juli 2018 door dezelfde “digidy” een lijstje opgesteld van de vendors die hij bedoelt waaronder DrugsINC-NL (8 days ago)
Aliexpresssss (8 days ago) amsterdam2015 (8 days ago) en DutchFly (8 days ago).
Een ander lid van het Forum “thedoggy90” schrijft in dezelfde discussie op 3 juli 2018:
“you can add franklucass to the list too (..) has not been seen in 8 days”.
Uit deze discussie blijkt dat op Dream Market tot op de dag van de aanhoudingen bovengenoemde vijf vendors actief waren en daarna allemaal niet meer. 
Uit bovengenoemde forumdiscussie blijkt dat er op Dream Market tot 25 juni 2018 vendors actief zijn geweest die in drie gevallen exact dezelfde naam hebben gevoerd als op AlphaBay en in één geval een naam die er erg op lijkt amsterdam2015. De vendor DutchFly op Dream Market en op Alphabay zijn onder A. en B. omschreven. Nu blijkt dat op gelijke wijze ook de vendors Amsterdam (C) Aliexpresssss (D) en DrugsINC-NL (E) ook als vendornaam op Dream Market voorkomen. 



Gelet op het voorgaande in onderlinge samenhang bezien stelt de rechtbank vast dat er voldoende aanwijzingen bestaan dat [naam veroordeelde] en [naam 3] in de periode van 5 juli 2017 tot en met 24 juni 2018 niet alleen via de vendornaam DutchFly verdovende middelen hebben verhandeld maar ook -op Dream Market- onder de al eerder op Alphabay gebruikte vendornamen Amsterdam(2015) Aliexpresssss en DutchINC-NL en onder de vendornaam [naam 2]. Mede gezien de aangetroffen hoeveelheden (al dan niet) geadresseerde enveloppen en de aantallen ingekochte enveloppen acht de rechtbank het aannemelijk dat de hoeveelheid verkochte verdovende middelen op een vergelijkbaar hoog niveau lag als in de periode vóór 5 juli 2017.



Uit het voorgaande volgt eveneens dat het door de verdediging aangevoerde verweer dat de gehanteerde periode te lang is niet kan slagen voor de vendors via Dream Market. 



Ten aanzien van de betrokkenheid bij vendor Dutchfly via AlphaBay geldt dat het rapport ook daarvoor voldoende aanwijzingen bevat. 
Zo is er in voornoemde woning aan de [adres 2] een usb-stick aangetroffen met een map genaamd “DutchFly” met daarop onder meer een document getiteld “Hello dear people of AlphaBay 14.19.08” en een advertentie voor verdovende middelen via AlphaBay. Ook stonden er twee bitcoin-adressen op waarvan er een werd gebruikt door DutchFly op Alphabay. De periode waarin Dutchfly in ieder geval actief is geweest op AlphaBay volgt uit het hierboven onder B. aangehaalde bestand “dutchfly_sales_seller.csv”. In dit bestand zijn de verkopen van Dutchfly op Alphabay opgenomen in de periode van 3 juli 2016 tot en met 5 juli 2017.




Totaal bruto opbrengst

Al het voorgaande in onderlinge samenhang bezien leidt tot de conclusie dat de officier van justitie voldoende heeft onderbouwd dat [naam veroordeelde] en [naam 3] in de periode van 6 november 2015 tot en met 24 juni 2018 met de handel in verdovende middelen een totaal bruto opbrengst van € 1.857.69429 (€ 58.16253 + € 38.45043 + € 800.46468 + € 140.24007 + € 24.38195 + € 795.99463) hebben gegenereerd.



5.3.


Kosten

Aannemelijk is dat er tijdens de onderzoeksperiode in totaal € 577.09238 (€ 17.96152 + 
€ 10.71465 + € 245.93344 + € 46.11008 + € 7.15015 + € 249.22254) aan kosten zijn gemaakt voor de inkoop van verdovende middelen. Dit bedrag zal als kostenpost worden meegenomen in de berekening van het wederrechtelijk verkregen voordeel.



Als direct gerelateerde kosten zullen de kosten voor enveloppen labels en A4-papier
en de portokosten in de berekening wederrechtelijk verkregen voordeel worden meegenomen. 








omschrijving kosten


bedrag




kosten enveloppen etc.


€   3.21646




portokosten


€ 52.47923




                                    totaal


€ 55.69569







Totaal dient een bedrag van € 632.78807 (€ 577.09238 + € 55.69569) op het wederrechtelijk verkregen voordeel in mindering te worden gebracht.



5.4.


Conclusie

Op grond van al het voorgaande komt de rechtbank tot het oordeel dat de officier van justitie zijn vordering voldoende heeft onderbouwd en aannemelijk gemaakt en dat [naam veroordeelde] en [naam 3] een wederrechtelijk voordeel van € 1.224.90622 hebben genoten (€ 1.857.69429 -
€ 632.78807) hebben genoten. Het voordeel dat [naam veroordeelde] wederrechtelijk heeft verkregen wordt vastgesteld op de helft van dit bedrag te weten € 612.45311. 
Het verweer van de verdediging dat een andere dan een pondspondsgewijze verdeling gehanteerd zou moeten worden is op geen enkele wijze onderbouwd zodat dit zal worden verworpen.



Dit oordeel is gegrond op de feiten en omstandigheden die zijn vervat in de inhoud van (de in de voetnoten vermelde) wettige bewijsmiddelen houdende daartoe redengevende feiten en omstandigheden. 



Het rapport vermeldt de wettige bewijsmiddelen waarop de berekening berust. Gelet op het arrest van de Hoge Raad van 26 maart 2013 zal de rechtbank deze bewijsmiddelen niet nader uitwerken of weergeven en volstaan met het vermelden van de conclusies en onderdelen van het rapport. 





6. Vaststelling van de betalingsverplichting

Uitgangspunt is dat de betalingsverplichting wordt vastgesteld op het geschatte wederrechtelijk verkregen voordeel. 

Redelijke termijn                                                                                                                      Met de raadsvrouw is de rechtbank van oordeel dat de redelijke termijn is overschreden. 
De aanvang van de redelijke termijn wordt beoordeeld aan de hand van de concrete feiten en omstandigheden van het geval waarbij geldt dat die aanvangt op het moment dat vanwege de Nederlandse Staat jegens de betrokkene een handeling is verricht waaraan deze in redelijkheid de verwachting kan ontlenen dat tegen hem een vordering tot ontneming van het wederrechtelijk verkregen voordeel aanhangig zal worden gemaakt. 
Op 1 augustus 2018 is blijkens een kennisgeving van inbeslagneming beslag gelegd in het kader van wederrechtelijk verkregen voordeel. De rechtbank zal van die datum uitgaan voor de start van de in acht te nemen redelijke termijn. 



Als uitgangspunt geldt dat het geding met een einduitspraak dient te zijn afgerond binnen twee jaar nadat de redelijke termijn is gaan lopen. In het onderhavige geval wordt bijna 1 jaar en 
11 maanden na afloop van de termijn vonnis gewezen. De rechtbank ziet daarin aanleiding de overschrijding van de redelijke termijn te compenseren door vermindering van de betalingsverplichting met € 5.00000.




Verbeurdverklaarde Apple Macbook en Samsung Tablet                                                                                              De bij vonnis van 24 februari 2021 verbeurd verklaarde Apple Macbook en Samsung Tablet worden in mindering gebracht. Bij gebreke aan andere gegevens schat de rechtbank de waarde van de Apple Macbook en de Samsung Tablet op een totale waarde van € 1.00000.

Conclusie                                                                                                                               Het bovenstaande brengt mee dat de rechtbank aan de veroordeelde de verplichting zal opleggen om een bedrag van € 606.45311 (€ 612.45311 - € 5.00000 - € 1.00000) aan 
de Staat te betalen ter ontneming van het wederrechtelijk verkregen voordeel. 




7. Toepasselijke wettelijke voorschriften
Deze beslissing is gegrond op artikel 36e van het Wetboek van Strafrecht.






8. Beslissing
De rechtbank:


stelt het bedrag waarop het door de veroordeelde wederrechtelijk verkregen voordeel wordt
geschat vast op € 612.45311 (zegge: zeshonderdtwaalfduizend en vierhonderddrieënvijftig
euro en elf eurocent);



legt aan de veroordeelde de verplichting op tot betaling aan de Staat van € 606.45311 (zegge: 
zeshonderdzesduizend en vierhonderddrieënvijftig euro en elf eurocent);



bepaalt de duur van de gijzeling die met toepassing van artikel 6:6:25 van het Wetboek vanStrafvordering ten hoogste kan worden gevorderd op 730 dagen.




Dit vonnis is gewezen door:
mr. D.C.J. Peeck voorzitter 
en mrs. J.C. Tijink en P.C. Tuinenburg rechters 
in tegenwoordigheid van mr. H.C. Fraaij griffier 
en uitgesproken op de openbare terechtzitting van deze rechtbank op 30 juni 2022.





 Het vonnis van de rechtbank Rotterdam van 24 februari 2021 met parketnummer 10/750014-18


 Het rapport berekening wederrechtelijk verkregen voordeel per delict onderzoek Lucht met proces-verbaal met nummer [procesverbaalnummer] behorend bij opgemeld parketnummer alsmede de daarbij behorende bijlagen (hierna: het rapport). 


 zie pagina’s 8 en 9 en bijlage 1 van het rapport


 zie pagina 8 van het rapport


 zie pagina 10 en bijlage 2 van het rapport


 zie pagina 12 en bijlage 3 van het rapport


 zie pagina 13 en bijlage 4 van het rapport


 zie pagina 14 en bijlage 5 van het rapport


 zie figuur 6 op pagina 15 en figuur 9 op pagina 19 van het rapport


 zie figuur 11 op pagina’s 19 en 20 van het rapport


 zie pagina’s 16 t/m 19 van het rapport


 zie pagina 9 van het rapport.


 zie pagina 10 van het rapport.


 zie pagina’s 21 t/m 24 van het rapport


 zie tabel 18 op pagina 25


 zie tabel 20 op pagina 27

