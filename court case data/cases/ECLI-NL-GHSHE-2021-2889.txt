

GERECHTSHOF ’s-HERTOGENBOSCH
Afdeling strafrecht


Raadkamerappelnummer:	[nummer]
Parketnummer 1e aanleg:	[nummer]




Het gerechtshof ’s-Hertogenbosch heeft gezien de akte van de griffier van de [rechtbank] van [datum] waarbij namens:






      [verdachte] 


        [geboortedatum en plaats]
      

        [adres]
      

        [detentieplaats]
      




hoger beroep is ingesteld tegen de beschikking van de [rechtbank] van [datum]  bij welke beschikking de gevangenhouding van [verdachte] werd bevolen. 



Het hof heeft gezien de beschikking waarvan beroep.



Het hof heeft gehoord de advocaat-generaal en verdachte bijgestaan door zijn raadsvrouw mr. L. van Poucke.



Het hof heeft kennis genomen van het dossier.



Uit het dossier blijkt dat verdachte wordt verweten kort gezegd betrokkenheid bij de productie van en handel in synthetische drugs en deelname aan een criminele organisatie.



Naar het oordeel van het hof bevat het dossier voldoende ernstige bezwaren jegens verdachte. De ernstige bezwaren worden ook niet betwist.



Er is voorts sprake van gevaar voor herhaling. Verdachte is kennelijk betrokken bij de lucratieve productie van en handel in synthetische drugs een en ander in georganiseerd verband. Verdachte is kennelijk bereid om vanuit het buitenland naar ons land te komen om zich hier met synthetische drugs in te laten. Hij is kennelijk niet bereid of in staat om de verleiding te weerstaan daar aan deel te nemen. Dat doet ernstig vrezen voor herhaling. Feiten of omstandigheden die thans tot een ander oordeel zouden moeten leiden zijn niet gesteld noch is het hof anderszins van het bestaan ervan gebleken te meer niet nu verdachte zich op zijn zwijgrecht beroept.




Er is naar het oordeel van het hof ook sprake van vluchtgevaar. Zo verdachte al een verblijfadres in [stad] heeft is dat geen garantie dat verdachte zich niet kan of zal onttrekken aan zijn berechting en aan de tenuitvoerlegging van een eventueel in deze zaak op te leggen straf en of maatregel nu verdachte over de [buitenlandse] nationaliteit beschikt en hij zich eenvoudig in dat land kan terugtrekken om zich zo aan berechting en executie te onttrekken.



In deze zaak dient nog nader onderzoek plaats te vinden en verdachte kan maar mag dat onderzoek niet tegenwerken.



Het hof wijst af het beroep.



Namens verdachte is verzocht de voorlopige hechtenis te schorsen.



Het hof zal daar niet toe overgaan nu het vluchtgevaar en de onderzoeksgrond zich tegen schorsing verzetten.



Het hof wijst af het verzoek.





BESCHIKKENDE IN HOGER BEROEP:


Wijst af het hoger beroep.



Bevestigt de beschikking waarvan beroep.



Wijst af het verzoek tot schorsing van de voorlopige hechtenis.



Aldus gedaan op 9 september 2021
door mr. O.M.J.J. van de Loo voorzitter mr. J.P.F. Rijken en mr. G.P.M.F. Mols raadsheren in tegenwoordigheid van S.J.H. van Beekveld griffier.































De advocaat-generaal bij dit Gerechtshof brengt vorenstaande beschikking ter kennis van verdachte.



's-Hertogenbosch 9 september 2021




Gezien d.d. 
De directeur van [detentieplaats]


