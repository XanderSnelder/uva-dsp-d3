




RECHTBANK GELDERLAND




Team strafrecht



Zittingsplaats Arnhem



Parketnummer	: 05/780021-13
Datum uitspraak	: 6 mei 2015



Tegenspraak




vonnis van de meervoudige kamer




in de zaak van




de officier van justitie bij het arrondissementsparket Oost-Nederland




tegen





          [verdachte]
        

geboren op [geboortedatum] te [geboorteplaats] wonende te [adres] [woonplaats]



raadsman	: J.A. Schadd advocaat te Arnhem.




Dit vonnis is gewezen naar aanleiding van het onderzoek op de terechtzittingen van 21 en 22 april 2015.





1De inhoud van de tenlastelegging


Aan verdachte is ten laste gelegd dat:



1.
hij op of omstreeks 12 maart 2013 te Lobith gemeente Rijnwaarden althans in Nederland tezamen en in vereniging met een ander of anderen althans alleen opzettelijk aanwezig heeft/hebben gehad ongeveer 6512 gram in elk geval een hoeveelheid van meer dan 30 gram hennep zijnde hennep een middel als bedoeld  in de bij de Opiumwet behorende lijst II dan wel aangewezen krachtens het vijfde lid van artikel 3a van die wet terwijl bovengenoemd feit betrekking heeft op een grote hoeveelheid (zijnde 6512 gram) van bovengenoemd middel zijnde meer dan de hoeveelheid van het middel van een in een Algemene Maatregel van Bestuur genoemde grens van grote hoeveelheid (zijnde 500 gram);



2.
hij in of omstreeks de periode van 01 januari 2008 tot en met 12 maart 2013 te Lobith gemeente Rijnwaarden althans in Nederland tezamen en in vereniging met een ander of anderen althans alleen (telkens) opzettelijk heeft/hebben geteeld en/of bereid en/of bewerkt en/of verwerkt in elk geval opzettelijk aanwezig heeft/hebben gehad (in een pand aan de [adres]) een hoeveelheid van (telkens) ongeveer 196 hennepplanten althans een groot aantal hennepplanten en/of delen daarvan in elk geval een hoeveelheid van meer dan 30 gram van een materiaal bevattende hennep zijnde hennep een middel vermeld op de bij de Opiumwet behorende lijst II dan wel aangewezen krachtens artikel 3a vijfde lid van die wet; 
terwijl bovengenoemd feit betrekking heeft op een grote hoeveelheid (zijnde meerdere oogsten van ongeveer 180 tot 200 planten) van bovengenoemd middel zijnde meer dan de hoeveelheid van het middel van een in een Algemene Maatregel van Bestuur genoemde grens van grote hoeveelheid (zijnde 200 planten);



3.
hij in of omstreeks de periode van 01 januari 2007 tot en met 12 maart 2013 te Lobith gemeente Rijnwaarden althans in Nederland tezamen en in vereniging met een ander of anderen althans alleen van het plegen van witwassen een gewoonte heeft/hebben gemaakt immers heeft/hebben hij verdachte en/of zijn mededader(s) van één of meer voorwerp(en) te weten een hoeveelheid geld en/of één of meer motorfiets(en) en/of (personen)auto('s) en/of één of meer andere goed(eren) 

a. de herkomst verborgen/verhuld en/of de vindplaats verborgen/verhuld en/of de vervreemding verborgen/verhuld en/of de verplaatsing verborgen/verhuld en/of verborgen/verhuld wie de rechthebbende op het/de voorwerp(en) was/waren en/of het/de voorwerp(en) voorhanden heeft/hebben gehad en/of 
b. verworven en/of voorhanden gehad en/of overgedragen en/of omgezet en/of van genoemd(e) voorwerp(en) te weten een hoeveelheid geld en/of één of meer motorfiets(en) en/of (personen)auto('s) en/of één of meer andere goed(eren) gebruik heeft/hebben gemaakt 
terwijl hij en/of zijn mededader(s) wist(en) en/of redelijkerwijs moest(en) vermoeden dat de genoemd(e) voorwerp(en) - onmiddellijk of middellijk - (mede) afkomstig was/waren uit enig misdrijf; 


4.
hij in of omstreeks de periode 01 januari 2008 tot en met 12 maart 2013 te Lobith gemeente Rijnwaarden althans te Nederland tezamen en in vereniging met een ander of anderen althans alleen met het oogmerk van wederrechtelijke toe-eigening heeft/hebben weggenomen een 
hoeveelheid stroom/electriciteit in elk geval enig goed geheel of ten dele toebehorende aan [benadeelde] in elk geval aan een ander of anderen dan aan verdachte en/of zijn mededader(s) waarbij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of die/dat weg te nemen stroom/electriciteit onder zijn/hun bereik heeft/hebben gebracht door middel van het verwijderen/verbreken van zegels en/of (vervolgens) het maken van een illegale aansluiting;



althans indien het vorenstaande onder 4 niet tot een veroordeling leidt:



hij op een tijdstip in of omstreeks de periode van 01 januari 2008 tot en met 12 maart 2013 te Lobith gemeente Rijnwaarden tezamen en in vereniging met een ander of anderen althans alleen opzettelijk en wederrechtelijk een meetinrichting (in een woning gelegen aan [adres])  in elk geval enig goed geheel of ten dele toebehorende aan [benadeelde] in elk geval aan een ander of anderen dan aan verdachte en/of zijn mededader(s) heeft vernield en/of 
beschadigd en/of onbruikbaar gemaakt immers heeft hij verdachte en/of zijn medeverdachte de zegels verbroken/verwijderd van die meetinrichting;



5.
hij op of omstreeks 12 maart 2013 te Lobith gemeente Rijnwaarden althans te Nederland tezamen en in vereniging met een ander of anderen althans alleen opzettelijk aanwezig heeft/hebben gehad ongeveer



111 tabletten MDMA (XTC) en/of


1601 gram MDMA (XTC) en/of


45 ml GHB (4-hydroxyboterzuur)


in elk geval een hoeveelheid van (een) materiaal/materialen bevattende MDMA (XTC) en/of GHB (4-hydroxyboterzuur) zijnde MDMA (XTC) en/of GHB (4-hydroxyboterzuur) (een) middel(en) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


Voor zover er in de tenlastelegging kennelijke taal- en/of schrijffouten voorkomen zijn die fouten verbeterd. Verdachte is daardoor niet in zijn verdediging geschaad.




1a.	De geldigheid van de dagvaarding





Het standpunt van de verdediging

De verdediging heeft bepleit dat de dagvaarding ten aanzien van feit 3 nietig dient te worden verklaard omdat:



de tenlastelegging innerlijk tegenstrijdig is. Ten laste is gelegd dat verdachte een gewoonte heeft gemaakt van het plegen van witwassen. Gewoontewitwassen kan alleen plaatsvinden ingeval er sprake is van opzet. In de tenlastelegging is echter opgenomen ‘terwijl hij wist dan wel redelijkerwijs moest vermoeden’ hetgeen duidt op de schuldvariant van witwassen. Niet duidelijk is dus waarop de tenlastelegging is toegeschreven.


volstrekt onduidelijk is wat exact door verdachte zou zijn witgewassen. De tenlastelegging is niet nader uitgewerkt en dus onvoldoende feitelijk.





Het standpunt van de officier van justitie

De officier van justitie heeft zich op het standpunt gesteld dat het verweer dient te worden verworpen nu de tenlastelegging niet innerlijk tegenstrijdig is en voldoet aan de vereisten van artikel 261 van het Wetboek van Strafvordering (hierna: Sv).




Beoordeling door de rechtbank


Dagvaarding innerlijk tegenstrijdig?

De rechtbank stelt vast dat de dagvaarding toegeschreven is op het feit gewoonte maken van witwassen. In de tenlastelegging staat immers opgenomen dat “hij in of omstreeks de periode van 01 januari 2007 tot en met 12 maart 2013 (…) van het plegen van witwassen een gewoonte heeft/hebben gemaakt immers heeft/hebben hij (…)” Hierna volgt de uitwerking van de goederen die verdachte zou hebben witgewassen en hoe hij dat zou hebben gedaan. Aan het eind van de tenlastelegging is opgenomen: “terwijl hij en/of zijn mededader(s) wist(en) en/of redelijkerwijs moest(en) vermoeden dat de genoemd(e) voorwerp(en) - onmiddellijk of middellijk - (mede) afkomstig was/waren uit enig misdrijf.” De steller van de tenlastelegging spreekt dus kort samengevat van gewoontewitwassen bestaande uit opzetwitwassen althans schuldwitwassen. Dat is innerlijk tegenstrijdig. Er kan immers slechts sprake zijn van gewoontewitwassen als er sprake is van opzet. De rechtbank is derhalve van oordeel dat de tenlastelegging ten aanzien van feit 3 wat betreft de woorden “althans redelijkerwijs had moeten vermoeden” innerlijk tegenstrijdig is en nietig dient te worden verklaard.




Dagvaarding onvoldoende feitelijk?

De rechtbank is van oordeel dat gezien de inhoud van het complete dossier en het geheel van de tenlastegelegde strafbare feiten in onderlinge samenhang bezien de verdachte in staat moet worden geacht de tekst van de tenlastelegging te kunnen begrijpen. De raadsman heeft door het pleidooi ook blijk gegeven van begrip van de tenlastelegging. 



De tenlastelegging behelst daarom naar het oordeel van de rechtbank een voldoende duidelijke opgave van de feiten nu de tekst van de tenlastelegging voldoende duidelijk begrijpelijk feitelijk en niet tegenstrijdig is. De rechtbank is gezien het bovenstaande van oordeel dat de gehele tenlastelegging aan de vereisten van artikel 261 Sv voldoet en verwerpt daarom dit nietigheidsverweer van de verdediging.




1b.	De ontvankelijkheid van het openbaar ministerie





Het standpunt van de verdediging

De verdediging heeft zich op het standpunt gesteld dat het openbaar ministerie niet-ontvankelijk dient te worden verklaard. De rechten van verdachte op een eerlijk proces zijn grof veronachtzaamd omdat:



de machtiging tot binnentreden onrechtmatig is verstrekt. De (binnen)daktemperatuur was niet tropisch. Toestemming tot betreding van het pand is niet gevraagd/gekregen.


zowel verdachte als een aantal getuigen onrechtmatig zijn getapt. Er was nog geen sprake van een gepleegd strafbaar feit.


de officier van justitie de verdediging in strijd met de wet stukken heeft onthouden.





Het standpunt van de officier van justitie

De officier van justitie heeft zich op het standpunt gesteld dat het verweer op alle punten dient te worden verworpen nu er – samengevat weergegeven - geen sprake is van schending van het recht en dus ook niet van vormverzuimen.




Beoordeling door de rechtbank


Machtiging tot binnentreden onrechtmatig?

De rechtbank is van oordeel dat de machtiging tot binnentreden rechtmatig is afgegeven en dat er rechtmatig is binnengetreden. Niet is gebleken dat de warmtemetingen op onjuiste wijze hebben plaatsgevonden of dat de resultaten van de metingen niet goed zijn geïnterpreteerd. Bovendien was er daarvoor al een anonieme melding gedaan neergelegd in een door de wijkagent opgemaakt proces-verbaal van bevindingen. Die melding alleen zou al voldoende verdenking en grond tot binnentreden hebben opgeleverd gelet op de feitelijke aard en beschrijving van die melding. Verder en nog belangrijker blijkt uit het proces-verbaal binnentreden woning dat de woning is betreden met toestemming van een persoon die opgaf de bewoner te zijn.




Taps onrechtmatig?

Uit de machtiging bevel tot het opnemen van telecommunicatie afgegeven door de rechter-commissaris en de daaraan ten grondslag liggende vordering van de officier van justitie blijkt dat de machtiging tot het tappen van het telefoonnummer van verdachte rond de getuigenverhoren bij de rechter-commissaris is afgegeven op grond van de verdenking dat verdachte zich schuldig heeft gemaakt aan overtreding van artikel 3 lid BC en D jo artikel 11 lid 5 van de Opiumwet. In het onderliggende proces-verbaal aanvraag tap van de politie wordt tevens melding gemaakt van de (uit deze langdurige hennepteelt voortvloeiende) verdenking van witwassen. De rechtbank is van oordeel dat de rechter-commissaris op grond hiervan in redelijkheid tot de afgifte van de tapmachtiging heeft kunnen komen. Verdachte werd er immers van verdacht - kort gezegd - gedurende een lange periode hennep te hebben gekweekt en hieruit voortvloeiende gelden en goederen te hebben witgewassen.



De vraag of er bij het afgeven van de machtigingen tot het tappen van getuigen sprake is geweest van een verzuim zal de rechtbank onbeantwoord laten nu verdachte niet heeft niet gesteld dat hij zelf door dit vermeende verzuim is geschaad in het belang dat de overtreden norm beoogt te beschermen. Ten overvloede overweegt de rechtbank nog dat (zoals hier het geval is) indien het niet de verdachte zelf is die door eventuele niet-naleving van het voorschrift is getroffen in het belang dat de overtreden norm beoogt te beschermen in de te berechten zaak als regel geen rechtsgevolg zal behoeven te worden verbonden aan het verzuim.




In strijd met de wet stukken onthouden?

In artikel 33 Sv is bepaald dat de kennisneming van alle processtukken de verdachte niet mag worden onthouden zodra de dagvaarding ter terechtzitting in eerste aanleg aan hem is betekend.
De rechtbank stelt vast dat de dagvaarding aan verdachte is betekend op 19 maart 2015. De beslissing van de officier van justitie tot het onthouden van processtukken dateert van januari 2015 en is dus genomen voordat de dagvaarding aan verdachte is betekend. Weliswaar is er ook in november 2013 al eens een dagvaarding aan verdachte uitgereikt maar deze dagvaarding is vóór de zitting door de officier van justitie ingetrokken en wordt derhalve geacht niet te hebben bestaan. Gelet hierop is de rechtbank van oordeel dat er geen sprake is van een schending van artikel 33 Sv.




Conclusie

Nu niet is gebleken van enig vormverzuim verwerpt de rechtbank het verweer en verklaart het openbaar ministerie ontvankelijk in de vervolging.





2Overwegingen ten aanzien van het bewijs



De feiten

Op grond van de bewijsmiddelen wordt het volgende dat verder ook niet ter discussie staat vastgesteld.



Op 12 maart 2013 is in (een garage onder) een pand gelegen aan [adres] te Lobith een gemetselde ruimte aangetroffen die was ingericht voor het kweken van hennep. In een afgetimmerde bak stonden 196 bloempotten gevuld met potgrond. In een aparte ruimte was een droogruimte gemaakt waarin twee sealbags stonden met daarin gedroogde henneptoppen. Het totale gewicht van deze henneptoppen bedroeg 6512 gram.
De bewoners van het pand zijn verdachte en medeverdachten [medeverdachte 1] en [medeverdachte 2]. Laatstgenoemden zijn de echtgenote en zoon van verdachte.
De elektriciteit die werd afgenomen ten behoeve van de hennepkwekerij werd niet via de elektriciteitsmeter geregistreerd. De zegel van de hoofdaansluitkast was verbroken en er was een illegale aansluiting gemaakt. Het contract met [benadeelde] tot aansluiting en transport van elektriciteit naar deze woning stond op naam van verdachte.
In een kluis in de woning zijn 11 roze XTC-pillen bevattende MDMA 100 rode pillen 1601 gram XTC bevattende MDA en 45 ml GHB (4-hydroxyboterzuur) aangetroffen.




Het standpunt van de officier van justitie 

De officier van justitie heeft gerekwireerd tot een bewezenverklaring van de onder 1 2 3 4 primair en 5 ten laste gelegde feiten op grond van de bewijsmiddelen in het dossier.




Het standpunt van de verdediging

Ten aanzien van feit 5 heeft verdachte verklaard dat de 100 aangetroffen rode pillen geen XTC-pillen maar viagrapillen zijn.



Ten aanzien van de feiten 2 en 4 heeft de raadsman gesteld dat deze feiten kunnen worden bewezen voor de periode van ‘september 2012 tot en met 12 maart 2013’ maar dat verdachte voor het overige deel van de tenlastegelegde periode dient te worden vrijgesproken. Aan deze periode ligt slechts de verklaring van de zoon van verdachte [medeverdachte 2] ten grondslag. Aan deze verklaring kan geen waarde worden gehecht nu hij inconsistente verklaringen heeft afgelegd en hij zelf later ook heeft verklaard dat hij alles heeft verzonnen als gevolg van zijn ziektebeeld. Verdachte heeft verklaard dat hij pas half november 2012 de kwekerij heeft opgebouwd en er ergens tussen de feestdagen planten heeft neergezet. De door de politie aangetroffen hoeveelheid henneptoppen (feit 1) betrof de eerste oogst.



Ten aanzien van feit 3 heeft de raadsman vrijspraak bepleit. Van ‘verhullen’ is geen sprake en het gat in de inkomsten is verklaarbaar gezien de getuigenverklaringen afgelegd bij de rechter-commissaris dat verdachte geld bij hen had geleend.




Beoordeling door de rechtbank 


Ten aanzien van feit 1

Verdachte heeft ter terechtzitting verklaard dat de 6512 gram aangetroffen henneptoppen van hem zijn. Medeverdachte [medeverdachte 1] heeft verklaard dat zij wist van de hennepkwekerij en dat zij de aangetroffen hennep heeft geknipt.



Gelet op vorenstaande – in onderling verband en samenhang bezien met hetgeen onder ‘de feiten’ is vastgesteld – acht de rechtbank wettig en overtuigend bewezen dat verdachte op 12 maart 2013 in Lobith samen met [medeverdachte 1] 6512 gram hennep opzettelijk aanwezig heeft gehad.




Ten aanzien van feit 2 en 4

Verdachte heeft verklaard de hennepkwekerij zelf te hebben opgebouwd. Hij onderhield de planten zelf. Hij heeft ook zelf de stroom omgelegd door de hoofdzekering eruit te halen en onder de meter te plaatsen. Vervolgens heeft hij aan de omgelegde kabel een schakelkast gekoppeld. Zijn echtgenote ([medeverdachte 1]) wist van de hennepkwekerij.



Medeverdachte [medeverdachte 2] heeft verklaard dat de hennepkwekerij al zeker sinds 2008 in de woning zat. Hij heeft op 13 maart 2013 hierover bij de politie als volgt verklaard:
	“U vraagt mij of ik wist dat er een hennepkwekerij in de woning zat. Ik kan u zeggen dat ik dat wel wist. (…) Nu ik er zo met u over spreek dan denk ik dat de kwekerij er al een paar jaar zit. Al vanaf dat ik terugkwam uit het leger. Ik heb de kwekerij toen zien zitten. De kwekerij zat toen al in de garage. In de loop van de jaren is er wel het een en ander veranderd. In het begin en dan spreek ik over 2008 was het allemaal veel primitiever. Er moest water gegeven worden met de hand. Nu is het allemaal veel geautomatiseerder. Ik kan u vertellen dat mijn vader altijd de planten verzorgde. (…) Ik kan u zeggen dat ik wel eens meehielp in de kwekerij. Ik gaf wel eens de planten water. En deed verder eigenlijk wel alles in de kwekerij (“bedrijfje”). Ik deed dit samen met mijn vader en moeder. We gingen dan samen zitten knippen. (…) U vraagt mij wat er met de geknipte toppen ging gebeuren. Deze toppen legden we op droogrekken. De toppen moesten dan een kleine week drogen voordat het klaar was. de toppen die klaar waren werden weggebracht. De toppen gingen in speciale zakken. (…)  Een aantal jaren geleden is er een extra muur in de garage geplaatst zodat we de garage normaal konden gebruiken (…). Zo hoefde niemand de garage in. Want dan zou je direct de planten al zien staan. U vraagt mij hoeveel planten er altijd in de kweekruimte stonden. Ik denk dat er rond de 300 planten in stonden (…). 
	U vraagt mij hoe lang een kweekperiode voor planten is. Dat is 9 weken. U vraagt mij wat voor type hennepplant wij hadden staan. (…) Ik weet dat wij de Santa Maria hebben gehad en de K2. U vraagt mij of er continue gekweekt werd. Nee dat is niet het geval het heeft ook wel stilgelegen bepaalde periodes. In verband met de warmte konden we de planten niet goed houden. De temperatuur werd te hoog. We kregen last van insecten in de planten en de toppen van de planten gingen rotten. De zomerperiode was daarom vaak wat rustiger. (…) U vraagt mij of de muur al was geplaatst toen ik weer bij mijn ouders ging wonen na mijn diensttijd. Nee in ieder geval geen stenen muur die muur is pas sinds een paar jaar geplaatst. Hiervoor was er een houten wand geplaatst. Nadat de stenen muur werd geplaatst konden wij de garage weer normaal gebruiken. (…) U vraagt mij hoe vaak er geoogst is van onze hennepkwekerij. (…) In ieder geval vanaf 2008 wel. als we hard werkten dan konden we vier keer per jaar redden. (…)
	U vraagt mij of mijn vader alles wat we in huis hebben aangetroffen betaald heeft met het bijklussen. Ik kan u zeggen dat dit betaald is door het geld dat verdiend is door het kweken van wiet en door het bijklussen wat hij deed. (…) Bij ons thuis was er een continue proces van planten verzorgen oogsten knippen en drogen. Dat ging continue door. Er kwamen mensen helpen om te knippen. Mijn ouders hielpen ook gewoon mee.



De rechtbank ziet zich thans dus gesteld voor de vraag of zij de door [medeverdachte 2] bij de politie afgelegde verklaring voldoende betrouwbaar acht om te gebruiken voor het bewijs. De rechtbank beantwoordt deze vraag bevestigend. [medeverdachte 2] is in zijn verklaring uiterst gedetailleerd hetgeen de rechtbank moeilijk te verenigen vindt met de verklaring van verdachte dat zijn zoon alles verzonnen heeft als gevolg van zijn ziekte. De rechtbank onderkent dat [medeverdachte 2] lijdt aan een ziekelijke stoornis in de vorm van schizofrenie paranoïde type maar het over hem opgemaakte psychologische rapport biedt geen aanknopingspunten om zijn verklaring om deze reden terzijde te schuiven. Temeer nu deze verklaring ook verankering vindt in andere bewijsmiddelen in het dossier die betrekking hebben op de essentie van het feitencomplex waarop de verdenking tegen verdachte berust. te weten:


- Door verbalisanten is er ter plaatse onder andere geconstateerd dat op de lampenkappen en de aan- en afvoerbuizen in de kwekerij een dikke laag stof lag dat in de droogruimte een sterk vervuild koolstoffilter lag en meerdere sterk vervuilde knipschaartjes met THC-resten. Verder was het looppad in de droogruimte sterk vervuild door het inwerken van THC en hennepoliën en waren de armleuningen van plastic stoelen en wasmanden die in de droogruimte stonden ook sterk vervuild door de THC en hennepoliën.



          [medeverdachte 2] heeft verklaard dat er ten behoeve van de kwekerij “een aantal jaren geleden” een muur in de garage was gemetseld en de politie heeft geconstateerd dat de kweekruimte een gemetselde ruimte in de garage betrof waarbij de pur afdichting kennelijk al van ouder datum was.. 


De Financiële Recherche heeft een (eenvoudige) kasopstelling gemaakt over de periode 1 januari 2007 van 12 maart 2013 waarbij is gekeken naar de contante uitgaven en ontvangsten van verdachteen [medeverdachte 1]. Volgens deze berekening is er sprake van een negatief eindsaldo contant geld van € 193.657-. Dit betekent - kort gezegd - dat in deze periode in het gezin c.q. huishouden van verdachte veel meer contant geld is uitgegeven dan uit legale bron verklaard kan worden. 




Door de verdediging is gesteld dat het negatieve eindsaldo contant geld wel uit legale bron verklaard kan worden. Diverse getuigen hebben immers bij de rechter-commissaris verklaard dat zij geld aan verdachte en [medeverdachte 1] hebben geleend.



De rechtbank acht deze verklaring echter niet aannemelijk. De getuigenverklaringen zijn op geen enkele wijze hard gemaakt of verifieerbaar en de rechtbank acht het ongeloofwaardig dat deze getuigen dergelijke grote bedragen aan verdachte zouden hebben geleend zonder dit te laten vastleggen op schrift of een terugbetalingsregeling te treffen. 



Gelet op vorenstaande in onderling verband en samenhang bezien acht de rechtbank wettig en overtuigend bewezen dat verdachte samen met [medeverdachte 1] en [medeverdachte 2] in de periode van 1 januari 2008 tot en met 12 maart 2013 in het pand aan [adres] in Lobith grote hoeveelheden hennep heeft geteeld bereid bewerkt en verwerkt en in diezelfde periode een hoeveelheid stroom toebehorende aan [benadeelde] heeft weggenomen door middel van verbreking.




Ten aanzien van feit 3

Zoals onder de beoordeling van de feiten 2 en 4 reeds is opgenomen is in de ten laste gelegde periode in het gezin c.q. huishouden van verdachte veel meer contant geld uitgegeven dan uit legale bron verklaard kan worden. Aangezien onder feit 2 reeds is bewezen verklaard dat verdachte in de periode van 1 januari 2008 tot en met 12 maart 2013 grote hoeveelheden hennep heeft geteeld bereid bewerkt en verwerkt en een andere (legale) bron van herkomst van het geld niet aannemelijk is geworden acht de rechtbank uitgesloten dat de geldbedragen een legale herkomst hebben en dat een criminele herkomst als enige aanvaardbare verklaring van de feiten en omstandigheden kan gelden. 



In de ten laste gelegde periode zijn onder andere de volgende goederen gekocht en contant betaald door verdachte en/of [medeverdachte 1]:

- Op 5 juli 2008 een Harley Davidson motorfiets voor een bedrag van € 18.345-.
- Op 12 en 21 oktober 2009 rolluiken voor een bedrag van € 9.750-.
- Op 10 juni 2010 meubels voor een bedrag van € 8.512-.
- Op 30 september 2010 een VW Golf personenauto (kenteken [kenteken 1]) voor een bedrag van € 14.900-.
- Op 22 september 2011 een VW Golf personenauto (kenteken [kenteken 2]) voor een bedrag van € 2.700-.


Gelet op vorenstaande acht de rechtbank wettig en overtuigend bewezen dat verdachte en [medeverdachte 1] van witwassen een gewoonte hebben gemaakt door een hoeveelheid geld en voornoemde goederen te verwerven en/of voorhanden te hebben en/of over te dragen en/of om te zetten en/of van dit geld en deze goederen gebruik te maken terwijl zij wisten dan deze – onmiddellijk of middellijk – afkomstig waren uit enig misdrijf.



De rechtbank verwerpt het verweer dat er geen sprake is van ‘verhullen’ en dus niet van witwassen. Slechts in het geval er sprake is van het enkele voorhanden hebben van geld of goederen onmiddellijk afkomstig uit een door een verdachte zelf begaan misdrijf dient er sprake te zijn van een verhullingshandeling om tot de kwalificatie van het misdrijf ‘witwassen’ te kunnen komen. Hiervan is in casu geen sprake.




Ten aanzien van feit 5

Verdachte heeft verklaard dat de in de kluis aangetroffen XTC en GHB van hem zijn. Deze waren voor eigen gebruik. Hij en [medeverdachte 1] gingen regelmatig naar een feestje en dan namen ze een pilletje mee.



Ten aanzien van de verklaring van verdachte dat de 100 aangetroffen rode pillen viagrapillen waren overweegt de rechtbank dat van deze 100 pillen 5 pillen door het NFI positief zijn getest op de aanwezigheid van MDMA. De rechtbank heeft geen reden om aan de uitslag van dit onderzoek te twijfelen en acht derhalve bewezen dat ook de overige rode pillen XTC-pillen betroffen.



Gelet op vorenstaande – in onderling verband en samenhang bezien met hetgeen onder ‘de feiten’ is vastgesteld – acht de rechtbank wettig en overtuigend bewezen dat verdachte op 12 maart 2013 in Lobith samen met [medeverdachte 1] 111 tabletten MDMA (XTC) 1601 gram MDMA (XTC) en 45 ml GHB (4-hydroxyboterzuur) opzettelijk aanwezig heeft gehad.





3Bewezenverklaring


Naar het oordeel van de rechtbank is wettig en overtuigend bewezen dat de verdachte het onder 1 2 3 4 primair en 5 tenlastegelegde heeft begaan te weten dat: 



1.
hij op 12 maart 2013 te Lobith gemeente Rijnwaarden tezamen en in vereniging met een ander opzettelijk aanwezig heeft gehad ongeveer 6512 gram hennep zijnde hennep een middel als bedoeld  in de bij de Opiumwet behorende lijst II terwijl bovengenoemd feit betrekking heeft op een grote hoeveelheid (zijnde 6512 gram) van bovengenoemd middel zijnde meer dan de hoeveelheid van het middel van een in een Algemene Maatregel van Bestuur genoemde grens van grote hoeveelheid (zijnde 500 gram);




2.
hij in de periode van 01 januari 2008 tot 12 maart 2013 te Lobith gemeente Rijnwaarden  tezamen en in vereniging met anderen telkens opzettelijk heeft geteeld en bereid en bewerkt en verwerkt (in een pand aan de [adres]) een groot aantal hennepplanten en/of delen daarvan zijnde hennep een middel vermeld op de bij de Opiumwet behorende lijst II dan wel aangewezen krachtens artikel 3a vijfde lid van die wet; 
terwijl bovengenoemd feit betrekking heeft op een grote hoeveelheid (zijnde meerdere oogsten van ongeveer 180 tot 200 planten) van bovengenoemd middel zijnde meer dan de hoeveelheid van het middel van een in een Algemene Maatregel van Bestuur genoemde grens van grote hoeveelheid (zijnde 200 planten);



3.
hij in de periode van 01 januari 2007 tot en met 12 maart 2013 te Lobith gemeente Rijnwaarden tezamen en in vereniging met een ander van het plegen van witwassen een gewoonte heeft gemaakt immers heeft hij verdachte en zijn mededader meer voorwerpen te weten een hoeveelheid geld en één motorfiets en (personen)auto’s en meer andere goederen 

b. verworven en/of voorhanden gehad en/of omgezet en/of van genoemd(e) voorwerp(en) te weten een hoeveelheid geld en één motorfiets en (personen)auto’s en meer andere goederen gebruik gemaakt 
terwijl hij en zijn mededader wisten dat de genoemde voorwerpen - onmiddellijk of middellijk - (mede) afkomstig waren uit enig misdrijf; 


4.
hij in de periode 01 januari 2008 tot en met 12 maart 2013 te Lobith gemeente Rijnwaarden met het oogmerk van wederrechtelijke toe-eigening heeft weggenomen een 
hoeveelheid stroom/elektriciteit toebehorende aan [benadeelde] waarbij verdachte die weg te nemen stroom/elektriciteit onder zijn bereik heeft gebracht door middel van het verwijderen/verbreken van zegels en (vervolgens) het maken van een illegale aansluiting;



5.
hij op 12 maart 2013 te Lobith gemeente Rijnwaarden tezamen en in vereniging met een ander  opzettelijk aanwezig heeft gehad ongeveer



111 tabletten MDMA (XTC) en


1601 gram MDMA (XTC) en


45 ml GHB (4-hydroxyboterzuur)


 zijnde MDMA (XTC) en GHB (4-hydroxyboterzuur) middelen als bedoeld in de bij de Opiumwet behorende lijst I 


Wat meer of anders is ten laste gelegd dan hiervoor bewezen is verklaard is niet bewezen. 





Verdachte moet daarvan worden vrijgesproken.





4De kwalificatie van het bewezenverklaarde


Het bewezenverklaarde levert op:




Ten aanzien van feit 1:


Medeplegen van opzettelijk handelen in strijd met het in artikel 3 onder C van de Opiumwet gegeven verbod terwijl het feit betrekking heeft op een grote hoeveelheid van het middel.





Ten aanzien van feit 2:


Medeplegen van opzettelijk handelen in strijd met een in artikel 3 onder B van de Opiumwet gegeven verbod meermalen gepleegd terwijl het feit betrekking heeft op een grote hoeveelheid van het middel.





Ten aanzien van feit 3:


	Medeplegen van gewoontewitwassen.





Ten aanzien van feit 4 primair:


Diefstal waarbij de schuldige het weg te nemen goed onder zijn bereik heeft gebracht door middel van verbreking.





Ten aanzien van feit 5:


Medeplegen van opzettelijk handelen in strijd met het in artikel 2 onder C van de Opiumwet gegeven verbod meermalen gepleegd.






5De strafbaarheid van het feit


De feiten zijn strafbaar.





6De strafbaarheid van de verdachte


Verdachte is strafbaar nu geen omstandigheid is gebleken of aannemelijk geworden die de strafbaarheid van verdachte uitsluit.





7Overwegingen ten aanzien van straf en/of maatregel



Het standpunt van de officier van justitie 

De officier van justitie heeft geëist dat verdachte ter zake van het onder 1 2 3 4 primair en 5 tenlastegelegde zal worden veroordeeld tot een gevangenisstraf voor de duur van 24 maanden 6 maanden voorwaardelijk met een proeftijd van 2 jaren met aftrek van de tijd in verzekering doorgebracht.



Voorts heeft de officier van justitie gevorderd dat de onder verdachte in beslag genomen voorwerpen zullen worden teruggegeven aan de verdachte.

Het standpunt van de verdediging

De verdediging heeft de rechtbank verzocht om bij een veroordeling te volstaan met de oplegging van een forse voorwaardelijke gevangenisstraf en de maximale werkstraf eventueel met daarnaast nog een geldboete.




Beoordeling door de rechtbank  

De rechtbank heeft bij de bepaling van de op te leggen straf gelet op de aard en de ernst van hetgeen bewezen is verklaard de omstandigheden waaronder dit is begaan mede gelet op de persoon en de omstandigheden van de verdachte zoals van een en ander bij het onderzoek ter terechtzitting is gebleken waarbij onder meer is gelet op het uittreksel uit het algemeen documentatieregister gedateerd 13 maart 2015.



De rechtbank heeft bij de straftoemeting in het bijzonder het volgende in aanmerking genomen.
Verdachte heeft gedurende een periode van ruim 5 jaar samen met zijn echtgenote en zoon aanzienlijke hoeveelheden hennep geteeld waarbij vele malen is geoogst. Hennep betreft een voor de gezondheid van personen schadelijke stof. De verspreiding en handel in hennep gaan gepaard met vele andere vormen van criminaliteit. Ten behoeve van deze hennepkwekerij heeft verdachte ook illegaal stroom afgetapt. Daarnaast hebben verdachte en zijn echtgenote de inkomsten uit de hennepteelt op grote schaal witgewassen. Dit witwassen van crimineel vermogen vormt een bedreiging voor de legale economie en tast de integriteit van het normale financiële verkeer aan. Dit zijn ernstige feiten en de rechtbank rekent deze verdachte dan ook zeer aan.



Bij de bepaling van de strafmaat heeft de rechtbank de oriëntatiepunten van het Landelijk Overleg Vakinhoud Strafrecht (LOVS) als uitgangspunt genomen. In geval van een hennepkwekerij met tussen de 100 en 500 planten zou een gevangenisstraf voor de duur van één maand geheel voorwaardelijk alsmede een werkstraf voor de duur van 120 uren passend kunnen zijn. Dit betreft echter het aantal planten van één oogst. Nu het in dit geval om vele oogsten over een periode van ruim 5 jaar gaat acht de rechtbank in beginsel een onvoorwaardelijke gevangenisstraf passend en geboden temeer nu verdachte ook op grote schaal heeft witgewassen.



De rechtbank betrekt tevens bij haar oordeel dat verdachte zijn zoon [medeverdachte 2] bij zijn ‘activiteiten’ heeft betrokken. [medeverdachte 2] lijdt aan een ziekelijke stoornis in de vorm van schizofrenie paranoïde type. In de periode dat de psychische klachten begonnen en hij geen werk had is [medeverdachte 2] weer bij zijn ouders gaan wonen. [medeverdachte 2] heeft verklaard dat zijn vader (verdachte) ‘robuust en nogal autoritair’ is en dat hij niet altijd in staat is om tegen hem in te gaan. Onder deze omstandigheden werd de zoon geconfronteerd met een hennepkwekerij in de woning van zijn ouders waar zijn ouders hem willens en wetens - zich terdege bewust van zijn kwetsbaarheid op dat moment – bij hebben betrokken. Bovendien en ook dat neemt de rechtbank verdachte zeer kwalijk probeert verdachte zijn ontkenning van de bewezen verklaarde feiten kracht bij te zetten met een beroep op de stoornis van zijn zoon. De rechtbank neemt dit verdachte zeer kwalijk.



Alles afwegende acht de rechtbank een voorwaardelijke gevangenisstraf voor de duur van 24 maanden waarvan 6 maanden voorwaardelijk passend en geboden. De voorwaardelijke straf dient als stok achter de deur om verdachte er van te weerhouden in de toekomst wederom soortgelijke feiten te plegen. 



Deze straf is gelijk aan de straf die door de officier van justitie is geëist. Enkel volstaan met geheel voorwaardelijke gevangenisstraf alsmede een werkstraf zoals verzocht door de verdediging doet naar het oordeel van de rechtbank volstrekt geen recht aan de ernst van de feiten. 



Ten slotte kunnen de in beslag genomen voorwerpen worden teruggeven aan verdachte. 
Ten overvloede overweegt de rechtbank nog dat deze beslissing ziet op het zogenaamde klassieke beslag en niet op mogelijk conservatoir beslag dat op goederen of geld ligt.  





8De toegepaste wettelijke bepalingen


De beslissing is gegrond op de artikelen 10 14a 14b 14c 27 47 56 57 91 310 311 420bis en 420ter van het Wetboek van Strafrecht alsmede de artikelen 2 3 10 11 en 13 van de Opiumwet.





9De beslissing


De rechtbank:


 verklaart de dagvaarding nietig ten aanzien van de zinsnede ‘en/of redelijkerwijs moest(en) vermoeden’ in feit 3;


	verklaart bewezen dat verdachte het tenlastegelegde zoals vermeld onder punt 3 heeft begaan;



	verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij;



	verstaat dat het aldus bewezenverklaarde oplevert de strafbare feiten zoals vermeld onder punt 4;



	verklaart verdachte hiervoor strafbaar;



	veroordeelt verdachte wegens het bewezenverklaarde tot 


 een gevangenisstraf voor de duur van 24 (vierentwintig) maanden;

 bepaalt dat een gedeelte van de gevangenisstraf groot 6 (zes) maanden niet ten uitvoer zal worden gelegd tenzij de rechter later anders mocht gelasten wegens niet nakoming van na te melden voorwaarde voor het einde van de proeftijd die op twee jaren wordt bepaald:
- dat de veroordeelde zich voor het einde daarvan niet zal schuldig maken aan een strafbaar feit;

 beveelt dat de tijd door veroordeelde vóór de tenuitvoerlegging van deze uitspraak in verzekering doorgebracht bij de uitvoering van de opgelegde gevangenisstraf in mindering zal worden gebracht; 

 gelast de teruggave van de in beslag genomen nog niet teruggegeven voorwerpen aan veroordeelde te weten: 

- 4 x Bose geluidsapparatuur 
- 21 horloges 
- 2 televisies
- VW Caddy ([kenteken 3])
- VW Golf ([kenteken 2])
- Harley Davidson ([kenteken 4])
- Harley Davidson ([kenteken 5])











Dit vonnis is gegeven door H.G. Eskes (voorzitter) mr. L.C.P. Goossens en mr. D.R. Sonneveldt rechters in tegenwoordigheid van mr. M.B. Wichman griffier en uitgesproken ter openbare terechtzitting van deze rechtbank op 6 mei 2015.




















mr. H.G. Eskes is buiten staat dit vonnis mede te ondertekenen.




















 Het bewijs is terug te vinden in:
1) het in de wettelijke vorm door verbalisanten van de politie Oost Nederland district Gelderland-Midden Bureau Financiële Recherche opgemaakte proces-verbaal (hierna te noemen: financieel pv) dossiernummer 2013053386 gesloten op 1 juni 2013 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld;
2) het in de wettelijke vorm door verbalisanten van de politie Oost Nederland district Gelderland-Midden opgemaakte proces-verbaal (hierna te noemen: hennep pv) dossiernummer PL0796 2012098974 gesloten op 27 mei 2013 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.


 Proces-verbaal van bevindingen p. 19 hennep pv.


 Proces-verbaal van verhoor van verdachte p. 137-138 hennep pv.


 De aangifte van [benadeelde] p. 202-203; proces-verbaal van verhoor van verdachte p. 143 hennep pv.


 Kennisgeving van inbeslagneming p. 61-66 hennep pv; proces-verbaal Opiumwet p. 75-78; NFI-rapport identificatie van drugs en precursoren p. 74.


 De door verdachte ter terechtzitting afgelegde verklaring.


 Proces-verbaal van verhoor van [medeverdachte 1] bij de rechter-commissaris d.d. 16 oktober 2014 p. 2.


 Proces-verbaal van verhoor van [medeverdachte 1] p. 189 hennep pv.


 Proces-verbaal van verhoor van verdachte p. 143 hennep pv.


 Proces-verbaal van verhoor van verdachte p. 166-167 hennep pv.


 Proces-verbaal van verhoor van verdachte p. 170 hennep pv.


 Proces-verbaal van verhoor van verdachte p. 175-176 hennep pv.


 Proces-verbaal van bevindingen p. 22 hennep pv.


 Proces-verbaal van bevindingen p. 27 financieel pv; kasopstelling p. 720-728.


 Kasopstelling p. 722 financieel pv; factuur p. 745 financieel pv.


 Kasopstelling p. 723 financieel pv; factuur p. 752 financieel pv.


 Kasopstelling p. 723 financieel pv; factuur p. 764-765 financieel pv.


 Kasopstelling p. 724 financieel pv; factuur p. 773 financieel pv.


 Kasopstelling p. 725 financieel pv; factuur p. 779 financieel pv.


 Proces-verbaal van verhoor van verdachte p. 149.


 Proces-verbaal Opiumwet p. 75-78; NFI-rapport identificatie van drugs en precursoren p. 74.

