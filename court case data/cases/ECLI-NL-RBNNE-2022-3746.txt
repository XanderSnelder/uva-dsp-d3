

Uitspraak


RECHTBANK NOORD-NEDERLAND


Afdeling strafrecht



Locatie Assen



Parketnummer 18/245590-21




Vonnis van de meervoudige kamer voor de behandeling van strafzaken d.d. 18 oktober 2022 in de zaak van het openbaar ministerie tegen de verdachte





[verdachte] 

geboren op [geboortedatum] 1984 te [geboorteplaats]  ingeschreven in de Basisregistratie Personen:
[straatnaam]  [woonplaats] 
thans gedetineerd te [instelling] .



Dit vonnis is gewezen naar aanleiding van het onderzoek ter terechtzitting van 4 oktober 2022.



Verdachte is verschenen bijgestaan door mr. K.C. van de Wijngaart advocaat te Rotterdam.
Het openbaar ministerie is ter terechtzitting vertegenwoordigd door mr. L. Lübbers.



De officier van justitie heeft ter terechtzitting van 4 oktober 2022 medegedeeld dat zij voornemens is een ontnemingsvordering als bedoeld in artikel 36e van het Wetboek van Strafrecht aanhangig te maken.




Tenlastelegging

Aan verdachte is na aanpassing van de tenlastelegging op de voet van artikel 314a van het Wetboek van Strafvordering ten laste gelegd dat:
1.
hij op één of meerdere tijdstippen in of omstreeks de periode van 9 augustus 2021 tot en met 12 september 2021 te Dalen gemeente Coevorden althans in Nederland tezamen en in vereniging met een of meer anderen althans alleen (telkens) opzettelijk (in een pand/ boerderij/schuur aan de [straatnaam] ) heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd (B) en/of vervaardigd (D) een (grote) hoeveelheid/hoeveelheden van een materiaal bevattende amfetamine zijnde amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
2.
hij op of omstreeks 12 september 2021 te Dalen gemeente Coevorden althans in Nederland tezamen en in vereniging met een of meer anderen althans alleen opzettelijk (in een pand/ boerderij/loods aan de [straatnaam] ) aanwezig heeft gehad (C) een (grote) hoeveelheid van
(ongeveer) 789 liter amfetamine(-olie) in elk geval een (grote) hoeveelheid amfetamine(-olie) zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
3.
hij op één of meerdere tijdstippen in of omstreeks de periode van 22 juni 2021 tot en met 12 september 2021 te Dalen gemeente Coevorden en/of Zwijndrecht en/of Ridderkerk en/of Hoek van Holland en/of Assen en/of (elders) in Nederland tezamen en in vereniging met een of meer anderen althans alleen
(telkens) om een feit bedoeld in het vierde lid van artikel 10 van de Opiumwet te weten het opzettelijk



telen bereiden bewerken verwerken verkopen afleveren verstrekken vervoeren (B) en/of


vervaardigen (D) en/of


van een of meer hoeveelhe(i)d(en) amfetamine(-olie) zijnde amfetamine(-olie) een middel als bedoeld in de bij de Opiumwet behorende lijst I in elk geval een of meer hoeveelhe(i)d(en) van een materiaal bevattende een middel(en) als bedoeld in de bij de Opiumwet behorende lijst I dan wel aangewezen krachtens artikel 3a vijfde lid van de Opiumwet voor te bereiden en/of te bevorderen:


een of meer anderen heeft/hebben getracht te bewegen om dat/die feit(en) te plegen te doen plegen mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of


zich en/of een of meer anderen gelegenheid middelen en/of inlichtingen tot het plegen van dat/die feit(en) heeft/hebben getracht te verschaffen en/of


voorwerpen en/of vervoermiddelen en/of stoffen en/of gelden en/of andere betaalmiddelen



voorhanden heeft/hebben gehad waarvan hij verdachte en/of zijn mededader(s) wist(en) of ernstige reden had(den) om te vermoeden dat zij bestemd was/waren tot het plegen van het/die delict(en)
immers heeft/hebben hij verdachte en/of (een of meer van) zijn mededader(s) in voornoemde periode en op een of meer van voornoemde pleegplaatsen (telkens):

(uit LFO-rapport d.d. 8 november 2021 drugslab te Dalen op 12 september 2021 (ongenummerd) en proces-verbaal van analyseresultaten en bevindingen [straatnaam] te Dalen d.d. 2 maart 2022 (pagina 356 tot en met pagina 417)

in/op een pand/boerderij/perceel aan de [straatnaam] te Dalen heeft/hebben gebruikt en/of een
(compleet) in werking zijnde laboratorium-opstelling/productieplaats (drugslab) opgezet en/of in stand gehouden bedoeld voor de opslag van grondstoffen/chemicaliën en/of voor de productie en/of vervaardiging van amfetamine en/of de productie van MAPA/BMK-Glycidezuur naar BMK
(Benzylmethylketon) in elk geval een stof vermeld op de bij de Opiumwet behorende lijst I en/of
in dat drugslab (in ieder geval) de volgende voorwerpen/producten te weten grondstoffen en/of chemicaliën en/of productiemiddelen en/of productievoorwerpen en/of hulpmiddelen en/of laboratoriumbenodigdheden gebruikt en/of bereid en/of opgeslagen en/of voorhanden heeft/hebben gehad bedoeld voor de productie van BMK en/of (vervolgens) amfetamine(-olie) althans synthetische drugs waaronder:



180 liter althans een aanzienlijke hoeveelheid formamide (O10 B6) en/of


een hoeveelheid zure (PH -3) vloeistof en/of


440 liter althans een aanzienlijke hoeveelheid fosforzuur (B5) en/of


een hoeveelheid mierenzuur en/of


een hoeveelheid methanol en/of


550 kilogram althans een aanzienlijke hoeveelheid Caustic Soda (O17) en/of


25 kilogram althans een aanzienlijke hoeveelheid MAPA (O5) en/of


123 liter BMK althans een aanzienlijke hoeveelheid BMK (O23) en/of


100 kilogram althans een aanzienlijke hoeveelheid BMK-glycidezuur (O27) en/of


1100 liter althans een aanzienlijke hoeveelheid zoutzuur (B30) en/of


een hoeveelheid N-formylamfetamine en/of


diverse hardware waaronder (18) maatbekers en/of (4) RVS-reactieketels en/of een (4) roermechanismes en/of (36) propaanflessen en/of (4) gasflessen en/of (14) gasbranders en/of (5) Aubain-marie bakken en/of (14) klemdekselvaten en/of (7) dopvaten en/of (4) schroefdekselvaten en/of een luchtcompressor en/of lucht- en waterslangen en/of (17) IBC's en/of (405) gevulde en nietgevulde jerrycans en/of (4) scheitrechters en/of handschoenen en/of gasmaskers althans een grote/aanzienlijke hoeveelheid hardware en/of



een schuur aan de [straatnaam] te Zwijndrecht als opslagruimte voor chemicaliën en/of grondstoffen ter beschikking gesteld en/of
een vrachtauto gebruikt als opslagruimte voor de grondstoffen/chemicaliën ten behoeve van de productie van precursoren en/of amfetamine(-olie) en/of voorhanden gehad en/of ter beschikking gesteld en/of
een of meer anderen heeft/hebben getracht te bewegen om dat/die feit(en) te plegen te doen plegen mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of zich en/of een of meer anderen gelegenheid middelen en/of inlichtingen tot het plegen van dat/die feit(en) heeft/hebben getracht te verschaffen door:



(versleutelde) telefoons ter beschikking gesteld en/of voorhanden gehad ten behoeve van de communicatie tussen verdachte(n) en/of zijn/hun mededader(s) en/of


door middel van (versleutelde) chatgesprekken informatie/afbeeldingen/filmfragmenten


uitgewisseld en/of voorhanden gehad over de/het bereidingswijze/kookproces en/of het productieproces van precursoren en/of amfetamine(olie) althans synthetische drugs en/of


inlichtingen gevraagd en/of verkregen omtrent het (verloop van het) kookproces van deamfetamine(olie) en/of tijdens het kookproces om bijstand en/of hulp en/of inlichtingen gevraagd en/of verkregen en/of gegeven en/of


in het drugslab een handgeschreven recept 'voor de grootschalige omzetting vanpre-precursor naar BMK opgevolgd door de eerste fase kookstap van de vervaardiging van amfetamine vanuit BMK (middels de Leuckart Synthese) en de tweede kookstap met loog met circa 150 liter amfetamine-olie per batch' voorhanden heeft gehad (018) en/of


een of meer chauffeur(s) geregeld voor het vervoeren en/of ophalen van goederen en/of grondstoffen en/of producten en/of personen ten behoeve van voornoemd drugslab en/of - een of meer perso(o)n(en) geregeld voor het produceren van BMK en/of



N-formylamfetamine en/of amfetamine althans voor het ondersteunen van verdachte en/of zijn mededader(s) bij het produceren van BMK en/of N-formylamfetamine en/of amfetamine;
4.
hij op één of meerdere tijdstippen op/in of omstreeks de periode van 9 augustus 2021 tot en met 12 september 2021 te Dalen (op het perceel [straatnaam] ) in de gemeente Coevorden althans in Nederland tezamen en in vereniging met één of meer anderen althans alleen meermalen althans eenmaal al dan niet opzettelijk op of in de bodem handelingen heeft verricht als bedoeld in de artikel 13 van de Wet bodembescherming door – zakelijk weergegeven – (telkens)



een grote hoeveelheid afvalstoffen afkomstig van/uit de productie van precursoren en/ofamfetamine(-olie) althans synthetische drugs en/of


grondstoffen/chemicaliën ten behoeve van de productie van precursoren en/of amfetamine(olie) althans synthetische drugs



(telkens) op te slaan op de bodem zonder een bodembeschermende laag onder deze grondstoffen/chemicaliën aan te brengen te weten lekbakken en/of vloeistofdichte vloeren terwijl hij en/of zijn mededader(s) wist(en) of redelijkerwijs had(den) kunnen vermoeden dat door die handelingen de bodem kon worden verontreinigd en/of aangetast en hij en/of zijn mededader(s) hoewel daartoe verplicht niet alle maatregelen heeft/hebben genomen die redelijkerwijs van hem/hen konden worden gevergd teneinde die verontreiniging en/of aantasting te voorkomen en/of op het moment dat die verontreiniging en/of aantasting zich voordeed de verontreiniging en/of de aantasting en de directe (nadelige) gevolgen daarvan niet heeft beperkt en/of zoveel mogelijk ongedaan heeft gemaakt.
5.
hij op of omstreeks 12 september 2021 te Dalen (op het perceel [straatnaam] ) in de gemeente
Coevorden althans in Nederland tezamen en in vereniging met één of meer anderen althans alleen meermalen althans eenmaal al dan niet opzettelijk zich van (gevaarlijke) (afval)stoffen heeft ontdaan door deze - al dan niet in verpakking - buiten een inrichting te storten anderszins op of in de bodem te brengen of te verbranden immers heeft/hebben hij verdachte en/of zijn mededader(s) toen afval afkomstig van en/of grondstoffen/chemicaliën ten behoeve van de vervaardiging van precursoren en/of amfetamine althans synthetische drugs te weten (onder meer)



circa 1100 liter zoutzuur (B30) en/of


circa 1400 liter zure vloeibare en sterk basische vloeistof (B30)



(in de op het terrein geparkeerde vrachtauto) gestort en/of achtergelaten en/of anderszins op of in de bodem gebracht;
6.
hij op of omstreeks 23 september 2021 te Zwijndrecht althans in Nederland een wapen van categorie II onder 5 van de Wet wapens en munitie te weten stroomstootwapen zijnde een voorwerp waarmee door een elektrische stroomstoot personen weerloos konden worden gemaakt of pijn kon worden toegebracht voorhanden heeft gehad;



Beoordeling van het bewijs


Standpunt van de officier van justitie

De officier van justitie heeft veroordeling gevorderd voor de onder 1 tot en met 6 ten laste gelegde feiten.

Standpunt van de verdediging

De raadsvrouw heeft primair betoogd dat verdachte moet worden vrijgesproken van de onder 1 tot en met 5 ten laste gelegde feiten. Zij heeft daartoe aangevoerd dat er geen wettig en overtuigend bewijs is voor enige betrokkenheid van verdachte bij het aangetroffen drugslaboratorium aan de [straatnaam] te Dalen. Subsidiair heeft de raadsvrouw bepleit dat verdachte moet worden vrijgesproken van het onder 2 ten laste gelegde feit omdat verdachte op de ten laste gelegde dag geen wetenschap en beschikkingsmacht heeft gehad over de in de ketels aangetroffen amfetamine (olie). Voorts heeft de raadsvrouw vrijspraak voor het onder 5 ten laste gelegde feit bepleit nu de in de tenlastelegging genoemde stoffen niet buiten een inrichting zijn gestort of anderszins op of in de bodem zijn gebracht. De raadsvrouw refereert zich voor wat betreft de bewezenverklaring van feit 6 aan het oordeel van de rechtbank.

Oordeel van de rechtbank


Ten aanzien van hetgeen ten laste gelegd onder 5

De rechtbank is met de raadsvrouw van oordeel dat het onder 5 ten laste gelegde feit niet wettig en overtuigend bewezen kan worden. Nu gelet op de redactie van het onder 5 ten laste gelegde de in de tenlastelegging genoemde stoffen zien op de stoffen die - in een verpakking - zijn aangetroffen in (de afgesloten laadruimte van) de op het terrein geparkeerde vrachtauto kan naar het oordeel van de rechtbank niet worden gesproken van stoffen die buiten een inrichting zijn gestort of anderszins op of in de bodem zijn gebracht dan wel zijn verbrand. Verdachte zal daarom van dit feit worden vrijgesproken.

Ten aanzien van hetgeen ten laste gelegd onder 1 tot en met 4


Overweging omtrent bewijsuitsluiting

De raadsvrouw heeft ter terechtzitting bepleit op grond van de uitspraak van het Hof van Justitie van de Europese Unie van 2 maart 2021 in de zaak Prokuratuur (ECLI:EU:C:2021:152) de historische gegevens uit de Samsung Fold telefoon van verdachte uit te sluiten van het bewijs. Het vorderen van dergelijke gegevens vereist een onafhankelijke rechterlijke toetsing. Het ontbreken daarvan zou naar het oordeel van de verdediging een onherstelbaar vormverzuim zijn dat dientengevolge tot
bewijsuitsluiting moet leiden. De rechtbank merkt hiertoe op dat de rechter-commissaris op 20 oktober
2021 de vordering van de officier van justitie heeft toegewezen en de officier van justitie overeenkomstig deze vordering heeft gemachtigd tot het opvragen van voornoemde historische gegevens.1 De rechtbank constateert daarmee dat is voldaan aan de wettelijke vereisten er derhalve geen sprake is van een onherstelbaar vormverzuim en uitsluiting van bewijs niet aan de orde is.

Bewijsoverwegingen


Vaststaande feiten en omstandigheden

De rechtbank gaat ten aanzien van het ten laste gelegde op grond van de in de voetnoten genoemde bewijsmiddelen uit van de volgende feiten en omstandigheden.2 Door verbalisanten [verbalisant 6] en
[verbalisant 7] is gerelateerd dat zij op 12 september 2021 een melding kregen van getuige [naam 1]
. [naam 1] had al meerdere meldingen gedaan van verdachte situaties rondom het pand aan de [straatnaam] te Dalen. Op 12 september 2021 zag hij dat er rondom voornoemd pand meerdere personen met witte vaten aan het slepen waren. Naast de melding van [naam 1] was eerder die dag een MMA-melding in het systeem van de politie gezet over het pand aan de [straatnaam] te Dalen. Ter plaatse op voornoemd adres roken verbalisanten [verbalisant 6] en [verbalisant 7] direct een penetrante chemische lucht. Toen de verbalisanten het terrein betraden troffen zij in een pand op het perceel aan de [straatnaam] te Dalen een harddrugslaboratorium aan waar één persoon kon worden aangehouden (in de loods) te weten medeverdachte [medeverdachte 2] .3 Eén ander persoon hadden zij kort daarvoor het maïsveld zien inrennen.4 Gelet op de geconstateerde aanwezigheid van circa 35 liter amfetamineolie in combinatie met het in werking aantreffen van vier warme reactieketels die circa 780 liter amfetamine bevattende vloeistof bleken te bevatten en het aantreffen van 7 jerrycans met vloeistof van circa 60° Celsius is vastgesteld dat het laboratorium op het moment van ontdekking in gebruik was voor de zeer grootschalige vervaardiging van amfetamine. Daarnaast bleek de laadruimte van een op het terrein geparkeerde bestelauto geheel gevuld met drugsafval en de daarin aangetroffen emballage vertoonde sterke overeenkomsten met de in het pand aangetroffen goederen. Het aantreffen van in totaal circa 10.000 liter divers druggerelateerd afval het aantal lege gasflessen propaan de lege emballage fosforzuur mierenzuur formamide caustic soda en de zakken/kartonnen preprecursoren wijst op het eerder ter plaatse op zeer grote schaal omzetten van MAPA/BMK-Glyxidaat in BMK en het hieruit op zeer grote schaal vervaardigen van amfetamine middels de Leuckart Synthese. Op het buitenterrein van voornoemd perceel werd voorts op de onbeschermde bodem een stort/lozing van drugsafval aangetroffen.56 Naar aanleiding van een inventarisatie naar de aanwezigheid van milieuverontreiniging op het perceel aan de [straatnaam] te Dalen is door verbalisanten [verbalisant 4] en [verbalisant 5] gerelateerd dat nergens bodembeschermende voorzieningen zijn aangetroffen en op alle locaties waar vloeistoffen op de klinkers dan wel tegels zijn opgeslagen verkleuringen van morsingen en/of lekkages zijn waargenomen. Aan de achterzijde van een overkapping op het perceel zagen zij dat het gras aldaar volledig geel was verkleurd en dat de bodem doorweekt en deels donker van kleur was. Aan de rand van de doorweekte plek zagen zij een hoeveelheid vaste kristalachtige stof op de bodem liggen blauwgroen van kleur. Verbalisanten roken daarnaast een weeïge zoete geur vergelijkbaar met de geur die zij in het pand roken.7
Uit de inventarislijst opgenomen in het proces-verbaal van de dienst Landelijke Faciliteit Ontmantelen blijkt dat onder meer de volgende stoffen en goederen in en rondom het pand aan de [straatnaam] te Dalen zijn aangetroffen en in beslag zijn genomen;8



180 liter althans een aanzienlijke hoeveelheid formamide;


een hoeveelheid zure (PH-3) vloeistof;


440 liter althans een aanzienlijke hoeveelheid fosforzuur;


een hoeveelheid mierenzuur;


een hoeveelheid methanol;


550 kilogram althans een aanzienlijke hoeveelheid caustic soda;


25 kilogram althans een aanzienlijke hoeveelheid MAPA;


123 liter althans een aanzienlijke hoeveelheid BMK;


100 kilogram althans een aanzienlijke hoeveelheid BMK-glycidezuur;


1100 liter althans een aanzienlijke hoeveelheid zoutzuur


een hoeveelheid N-formylamfetamine;


18 maatbekers 4 RVS-reactieketels 4 roermechanismen 36 propaanflessen 4 gasflessen 14 gasbranders 5 Au-bain-marie bakken 14 klemdekselvaten 7 dopvaten 4 schroefdekselvaten een luchtcompressor lucht- en waterslangen 17 IBC’s 405 gevulde en niet gevulde jerrycans 4 scheitrechters handschoenen gasmaskers.9



Het NFI komt ten aanzien van de hierboven vermelde in het drugslaboratorium aangetroffen en door het NFI onderzochte stoffen tot de volgende conclusies:10
In het onderzoeksmateriaal is amfetamine aangetoond;
In relatie tot drugs wordt fosforzuur gebruikt bij het omzetten van MAPA (methyl alfafenylacetoacetaat in BMK (benzylmethylketon);
In relatie tot drugs zijn zouten van ‘BMK-glycidezuur’ (2-methyl-3-fenyloxiraan-2-carbonzuur) grondstoffen voor BMK;
In relatie tot drugs is formamide een grondstof voor de vervaardiging van amfetamine uit BMK met de Leuckartmethode. N-formylamfetamine is het tussenproduct in deze vervaardiging;
In relatie tot drugs kan ammoniumformiaat ontstaan (als afvalfractie) bij de Leuckartsynthese van amfetamine uit BMK met mierenzuur en formamide. De stof kan zelf ook gebruikt worden bij de Leuckartsynthese van amfetamine uit BMK;
Het onderzoeksmateriaal [AAMY6652NL / 05-a] bevat MAPA (methyl alfa-fenylacetoacetaat) en voldoet aan de omschrijving van een geregistreerde stof van categorie 1 zoals opgenomen in de Wet voorkoming misbruik chemicaliën en de daarin genoemde Europese verordeningen. In relatie tot drugs wordt MAPA gebruikt voor het vervaardigen van ESMK.
Het onderzoeksmateriaal [AAMX8523NL / 027-a] bevat een zout van 'BMK-glycidezuur' en voldoet aan de omschrijving van een geregistreerde stof van categorie 1 zoals opgenomen in de Wet voorkoming misbruik chemicaliën en de daarin genoemde Europese verordeningen. In relatie tot drugs worden zouten en esters van 'BMKglycidezuur' (2-methyl-3-fenyloxiraan-2-carbonzuur) gebruikt voor het vervaardigen van BMK.
Getuige [naam 1] heeft op 12 september 2021 aan verbalisant [verbalisant 1] meerdere door hem genoteerde kentekens doorgegeven van voertuigen die hij in de vier weken daarvoor naar het pand aan de [straatnaam] te Dalen heeft zien rijden waaronder het kenteken [kenteken] .11 Nadat de doorgegeven kentekens in het ANPR-systeem zijn gezet is het voertuig met voornoemd kenteken een Jaguar F-Pace naar aanleiding van een ANPR-hit in de nacht van 12 op 13 september 2021 nabij Zwolle langs de kant gezet. Als bestuurder van het voertuig trad verdachte [verdachte] op. Naast hem op de passagiersstoel zat medeverdachte [medeverdachte 1] (de jongere broer van verdachte [verdachte] ) wiens kleding en schoenen nat waren en onder de modder zaten.12 Daarop zijn beide verdachten aangehouden. Uit onderzoek in het geïntegreerde navigatiesysteem van voornoemd voertuig (geleased door verdachte [verdachte] ) blijkt dat het adres [straatnaam] te Dalen als zoekopdracht is ingevoerd.13 Door verbalisant [verbalisant 3] is voorts gerelateerd dat verdachte [verdachte] ten tijde van zijn aanhouding twee mobiele telefoons in zijn handen vasthield te weten een Samsung Fold en een Google Pixel (PGPtelefoon).14
Tijdens de daarop volgende doorzoeking van de woning en de bijbehorende schuur van verdachte gelegen aan de [straatnaam] te Zwijndrecht zijn diverse stoffen aangetroffen die door de Landelijke Faciliteit Ontmantelen in beslag zijn genomen en kunnen worden gerelateerd aan het produceren van verdovende middelen. Nadat de aangetroffen stoffen zijn bemonsterd en onderworpen aan microchemische tests blijkt het onder meer te gaan om BMK-glycidezuur BMK in vloeibare vorm en een hoeveelheid zoutzuur.15 Ook is in een dressoir in de woning van verdachte een papier aangetroffen waarop de wijze van bereiding van verdovende middelen staat genoteerd.16
Voorts is onderzoek gedaan naar de inhoud en historische gegevens van de Samsung Fold telefoon - van welke telefoon verdachte ter terechtzitting heeft verklaard dat deze aan hem toebehoort - en van de Google Pixel telefoon die verdachte ten tijde van zijn aanhouding in zijn handen vasthield welke beide telefoons vervolgens onder hem in beslag zijn genomen. Uit onderzoek naar de data van de Samsung Fold blijkt dat er meerdere chatgesprekken hebben plaatsgevonden met een persoon die in de telefoon van verdachte staat als ‘[naam 4]’ en gebruik maakt van het telefoonnummer + [telefoonnummer] .17 Dit telefoonnummer is gekoppeld aan de telefoon die onder medeverdachte [medeverdachte 2] in beslag is genomen.18 Op 22 juni 2021 is door medeverdachte [medeverdachte 2] aan verdachte een afbeelding van notities verstuurd die zien op het productieproces van amfetamine. Op 29 juli 2021 heeft verdachte aan medeverdachte [medeverdachte 2] een chatbericht verstuurd waarin hij zegt hem ‘alles te willen leren over het maken van het spul’ en hem vraagt of ‘hij niet voor zichzelf wil beginnen’.19 Uit onderzoek naar de historische verkeersgegevens van de - aan verdachte toebehorende - Samsung Fold telefoon blijkt dat er in de periode van 6 augustus 2021 tot en met 8 september 2021 in totaal 128 keer een cellid is aangestraald waarvan het dekkingsgebied het adres van het aangetroffen drugslaboratorium omvat.20
Uit onderzoek naar de onder verdachte in beslag genomen Google Pixel telefoon blijkt onder meer dat ‘ [naam 2] ’ (+ [telefoonnummer] ) en ‘ [naam 3] ’ (+ [telefoonnummer] ) als contactpersonen in de telefoon staan opgeslagen.21 De Google Pixel telefoons waarmee voornoemde telefoonnummers in gebruik zijn genomen zijn respectievelijk in de keuken van de nabij gelegen woning22 en het drugslaboratorium23 - beide gelegen aan de [straatnaam] te Dalen - aangetroffen. In de onder verdachte in beslag genomen Google Pixel telefoon is verder een chatgesprek aangetroffen beginnend op 18 augustus waarin door de gebruiker van het toestel afbeeldingen van handgeschreven briefjes zijn gedeeld waarop chemicaliën bijbehorende hoeveelheden en allerhande instructies staan geschreven.24 Daarnaast worden in voornoemde Google Pixel telefoon diverse chatgesprekken aangetroffen waarin onder andere wordt gesproken over verschillende fasen chemicaliën ‘smelten’ en ‘loog’. Hierbij zijn ook foto’s verstuurd waarop een bruine klonterige substantie en meerdere jerrycans zijn te zien. De gebruiker van voornoemd toestel geeft voorts onder meer uitleg over ‘terugslag’ ‘olie uitscheppen’ ‘loog’ en ‘de gewone formule’. Daarnaast wordt op 18 augustus 2021 een uitgebreide instructie gedeeld over een kook- smeltloogfase. Tevens zijn op voornoemd toestel diverse chatgesprekken aangetroffen met meerdere deelnemers waarin wordt gesproken over het ‘verkopen van 100/200 kg droog’ de kwaliteit van de grondstoffen en de verhouding waarin bepaalde grondstoffen moeten worden gemengd. Naast chatgesprekken zijn op het toestel video’s en afbeeldingen aangetroffen waarop onder andere is te zien hoe een wit poeder in een maatbeker wordt gedaan en verder wordt verwerkt tot een gele lobbige substantie.25 Uit onderzoek naar de historische verkeersgegevens van voornoemd Google Pixel toestel blijkt dat er in de periode van 26 augustus 2021 tot en met 13 september 2021 276 registraties zijn vastgelegd. Van dat aantal registraties is 149 keer een zendmast in Zwijndrecht de woonplaats van verdachte en zijn gezin aangestraald. Voorts is in de periode van 4 september
2021 tot en met 8 september 2021 door datzelfde toestel 8 keer een zendmast in Dalen aangestraald.26

Juridische beoordeling


Het vervaardigen en bezit van amfetamine(-olie)

Op grond van bovenstaande feiten en omstandigheden stelt de rechtbank vast dat er op 12 september 2021 in het pand aan de [straatnaam] te Dalen een grootschalig in werking zijnd amfetaminelab aanwezig was. De aangetroffen productieapparatuur goederen chemicaliën en de grote hoeveelheid chemisch afval leiden naar het oordeel van de rechtbank tot de gevolgtrekking dat er gedurende de ten laste gelegde periode te weten 9 augustus 2021 tot en met 12 september 2021 op voornoemd adres een amfetamine bevattend materiaal zijnde amfetamine werd bereid bewerkt verwerkt en vervaardigd. Bovendien is op het moment van ontdekking gebleken dat 9 liter zuivere (gedestilleerde) amfetamineolie en 780 liter ruwe amfetamineolie reeds op 12 september 2021 aanwezig was.

Bodemverontreiniging

Op grond van bovenstaande feiten en omstandigheden in het bijzonder gelet op het procesverbaal van bevindingen van verbalisanten [verbalisant 4] en [verbalisant 5]27 is de rechtbank voorts van oordeel dat er op het perceel aan de [straatnaam] te Dalen gedurende diezelfde periode handelingen zijn verricht als bedoeld in artikel 13 Wet Bodembescherming door een grote hoeveelheid afvalstoffen en chemicaliën op te slaan op de bodem zonder een bodembeschermende laag onder deze stoffen aan te brengen teneinde verontreiniging of aantasting van de bodem tegen te gaan.

De betrokkenheid van verdachte

Aangaande de betrokkenheid van verdachte bij de ten laste gelegde feiten overweegt de rechtbank het volgende. De rechtbank stelt vast dat verdachte heeft verklaard eigenaar en gebruiker te zijn van de Google Fold telefoon met telefoonnummer + [telefoonnummer] . Op voornoemde telefoon is een chatgesprek d.d. 22 juni 2021 aangetroffen tussen verdachte en de gebruiker van het telefoonnummer + [telefoonnummer]  van welk telefoonnummer de rechtbank vaststelt dat dit in gebruik is bij medeverdachte [medeverdachte 2] . In dit gesprek stelt verdachte aan medeverdachte [medeverdachte 2] voor om ‘voor zichzelf te beginnen’ en zegt hij hem ‘alles te willen leren over het maken van het spul’. Ook stuurt verdachte aan een ander contactpersoon een filmpje waarop twee ketels te zien zijn. Onder de rechter ketel zijn twee branders te zien terwijl uit de linker ketel een buis loopt waaruit een doorzichtige vloeibare substantie in een maatbeker loopt.28 In de periode van 6 augustus 2021 tot en met 8 september 2021 heeft de Samsung Fold telefoon van verdachte 128 keer een cell-id aangestraald waarvan het dekkingsgebied het adres van het aangetroffen drugslaboratorium omvat.29 Vorenstaande impliceert naar het oordeel van de rechtbank dat verdachte zich in die periode meerdere keren heeft opgehouden op of nabij het perceel aan de [straatnaam] te Dalen. De rechtbank neemt hierbij tevens in aanmerking dat het kenteken van de auto waarin verdachte reed ten tijde van zijn aanhouding en van welke auto hij (in die periode) de gebruiker was is genoteerd door een getuige die woonachtig is in dezelfde straat als waar het drugslaboratorium aan de [straatnaam] te Dalen is aangetroffen.30
Ook stelt de rechtbank vast dat verdachte de gebruiker is geweest van de Google Pixel telefoon die onder hem in beslag is genomen. De rechtbank overweegt hiertoe het volgende. Blijkens het daarover op ambtsbelofte opgemaakt proces-verbaal is verdachte zonder dat hem daartoe door verbalisanten opdracht is gegeven met zowel de Samsung Fold telefoon als de Google Pixel telefoon uit diens auto gestapt en had hij beide telefoons tijdens zijn aanhouding in bezit.31 De eerst ter terechtzitting afgelegde verklaring van verdachte dat voornoemde Google Pixel telefoon zou toebehoren aan een achterbuurman vindt geen steun in het dossier en acht de rechtbank ongeloofwaardig. Daarbij heeft de rechtbank betrokken dat verdachte ter terechtzitting niet nader heeft willen verklaren over deze achterbuurman waardoor de verklaring over de achterbuurman in het geheel niet is te verifiëren. Ook blijkt uit de historische gegevens van voornoemde Google Pixel telefoon dat deze in de periode van 26 augustus 2021 tot en met 12 september 2021 in 149 van de 276 registraties cell-id’s heeft aangestraald met een geschat dekkingsgebied dat overwegend in de omgeving van het woonadres van verdachte ligt.32 Voorts overweegt de rechtbank dat zowel de Samsung Fold telefoon - waarvan verdachte heeft verklaard de gebruiker te zijn - en de Google Pixel telefoon op diverse data dezelfde telecommunicatiemasten hebben aangestraald33 hetgeen impliceert dat beide telefoons zich op die momenten zeer waarschijnlijk op dezelfde locatie bevonden in het bezit van verdachte. Ook neemt de rechtbank hierbij in aanmerking dat de gebruiker van voornoemde Google Pixel telefoon op de avond van de ontdekking van het drugslaboratorium contact heeft met ‘ [naam 2] ’ van wie de rechtbank vaststelt dat het medeverdachte [medeverdachte 1] betreft. Voorts blijkt uit onderzoek dat medeverdachte [medeverdachte 1] die avond via zijn “normale” (niet PGP-) telefoon een Samsung Galaxy S20 met telefoonnummer + [telefoonnummer]  contact heeft met verdachte [verdachte] en hij ( [verdachte] ) medeverdachte [medeverdachte 1] diezelfde avond met de auto heeft opgehaald.34 Gelet op het vorenstaande is naar het oordeel van de rechtbank in voldoende mate komen vast te staan dat verdachte zowel de Samsung Fold telefoon als de onder verdachte in beslag genomen Google Pixel telefoon in gebruik heeft gehad.
Blijkens het berichtenverkeer dat met deze beide telefoons tot stand is gebracht - onder andere met medeverdachten [medeverdachte 1] en [medeverdachte 2] - heeft verdachte informatie afbeeldingen en filmfragmenten uitgewisseld en inlichtingen gevraagd en verkregen alle betrekking hebbend op de bereidingswijze en het kook- en productieproces van precursoren en amfetamine(-olie) dan wel de voorbereiding daartoe. Daarnaast zijn in het schuurtje van verdachte gelegen bij zijn woning aan de [straatnaam] te Zwijndrecht grondstoffen aangetroffen die worden gebruikt bij de productie van amfetamine en zijn er in zijn woning notities aangetroffen die betrekking hebben op de bereiding van verdovende middelen.35
De rechtbank acht gelet op vorenstaande in onderling verband en samenhang bezien wettig en overtuigend bewezen dat verdachte in de ten laste gelegde periode tezamen en in vereniging met anderen actief betrokken is geweest bij (de voorbereiding van) de bereiding bewerking verwerking en vervaardiging van een amfetamine bevattend materiaal en het bezit daarvan. Voor wat betreft het onder 2 ten laste gelegde ‘voorhanden hebben’ neemt de rechtbank het volgende in aanmerking. Vereist is a) de aanwezigheid van het goed (zonder dat vereist is dat het goed zich in de onmiddellijke nabijheid bevindt) zodanig dat de verdachte - middellijk of onmiddellijk - over het goed kan beschikken b) de verdachte moet zich in meer of mindere mate bewust zijn van de aanwezigheid van dat goed en c) tussen de verdachte en het goed moet een bepaalde relatie bestaan in die zin dat er met betrekking tot het goed een zekere vorm van machtsuitoefening dat wil zeggen: feitelijke macht over het goed mogelijk moet zijn. Dat het goed aan de verdachte moet toebehoren in de zin van eigenaarschap is geen vereiste. Nu de rechtbank uit de bewijsmiddelen afleidt dat verdachte specifieke kennis had van de productie van amfetamine(-olie) en de grondstoffen die hiervoor gebruikt worden wist van het bestaan van het drugslaboratorium aan de [straatnaam] te Dalen en hij frequent en op sturende wijze contact had met andere betrokkenen bij het drugslaboratorium te weten medeverdachten [medeverdachte 1] en
[medeverdachte 2]  komt de rechtbank tot de conclusie dat het niet anders kan dan dat verdachte wetenschap heeft gehad van de aanwezigheid van de reeds geproduceerde amfetamine(-olie) alsmede dat verdachte beschikkingsmacht had ten aanzien van die amfetamine(-olie). Bovendien blijkt uit de hiervoor besproken historische gegevens van de bij verdachte in gebruik zijnde telefoons dat hij meermalen in de nabijheid van het drugslaboratorium is geweest zonder dat hij hiervoor een aannemelijke verklaring heeft gegeven. De eerst ter terechtzitting afgelegde verklaring van verdachte dat hij in de ten laste gelegde periode in de omgeving van Dalen is geweest voor het bezoeken van feestjes is naar het oordeel van de rechtbank ongeloofwaardig (andermaal) niet te verifiëren en vindt daarenboven geen steun in het dossier. Gelet op het voorgaande verwerpt de rechtbank het in dit kader door de raadsvrouw gevoerde verweer.
Uit het dossier is niet zonder meer gebleken dat verdachte het amfetamine bevattend materiaal ook heeft verkocht afgeleverd verstrekt of vervoerd. De rechtbank zal verdachte van die delen van het onder 1 ten laste gelegde feit vrijspreken. Ook is niet zonder meer uit het dossier gebleken dat verdachte telefoons ter beschikking heeft gesteld chauffeurs heeft geregeld of anderszins personen heeft geregeld ten behoeve van de voorbereiding van de productie van amfetamine(-olie). De rechtbank zal verdachte van die delen van het onder 3 ten laste gelegde feit vrijspreken.

Eendaadse samenloop

De rechtbank is van oordeel dat het voorhanden hebben van amfetamine(-olie) zijnde amfetamine inherent is aan de productie van deze stof. Beide feiten zijn dusdanig samenhangend en met elkaar verweven dat er naar het oordeel van de rechtbank tussen de onder 1 en 2 ten laste gelegde feiten sprake is van eendaadse samenloop als bedoeld in artikel 55 eerste lid van het Wetboek van Strafrecht.

Ten aanzien van hetgeen ten laste gelegd onder 6

De rechtbank acht ook dit feit wettig en overtuigend bewezen zoals hierna opgenomen in de bewezenverklaring. Het betreffende stroomstootwapen is in de woning van verdachte aangetroffen en verdachte bekent het bezit van dat wapen.36 Dat het wapen op het moment van ontdekking niet was voorzien van batterijen is voor de strafwaardigheid van voornoemd strafbaar feit irrelevant.



Bewezenverklaring

De rechtbank acht de feiten tenlastegelegd onder 1 2 3 4 en 6 wettig en overtuigend bewezen met dien verstande dat:
1.
hij op meerdere tijdstippen in de periode van 9 augustus 2021 tot en met 12 september 2021 te Dalen gemeente Coevorden tezamen en in vereniging met anderen telkens opzettelijk (in een pand aan de [straatnaam] ) heeft bereid en bewerkt en verwerkt en vervaardigd grote hoeveelheden van een materiaal bevattende amfetamine zijnde amfetamine telkens een middel als bedoeld in de bij de Opiumwet behorende lijst I;
2.
hij op 12 september 2021 te Dalen gemeente Coevorden tezamen en in vereniging met anderen opzettelijk (in een pand aan de [straatnaam] ) aanwezig heeft gehad een grote hoeveelheid van 789 liter amfetamine(-olie) zijnde amfetamine een middel als bedoeld in de bij de Opiumwet behorende
lijst I;
3.
hij op meerdere tijdstippen in de periode van 22 juni 2021 tot en met 12 september 2021 in Nederland tezamen en in vereniging met anderen
telkens om een feit bedoeld in het vierde lid van artikel 10 van de Opiumwet te weten het opzettelijk



bereiden bewerken verwerken (B) en/of


vervaardigen (D)


van hoeveelheden amfetamine(-olie) zijnde amfetamine een middel als bedoeld in de bij de Opiumwet behorende lijst I voor te bereiden en/of te bevorderen


een of meer anderen heeft getracht te bewegen om die feiten te plegen mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of


zich of anderen gelegenheid middelen en inlichtingen tot het plegen van die feiten heeft getracht te verschaffen en/of


voorwerpen en vervoermiddelen en stoffen voorhanden heeft gehad waarvan hij verdachte en zijn mededaders wisten dat zij bestemd waren tot het plegen van die delicten



immers heeft/hebben hij verdachte en/of (een of meer van) zijn mededader(s) in voornoemde periode en op genoemde pleegplaats(en)

(uit LFO-rapport d.d. 8 november 2021 drugslab te Dalen op 12 september 2021 (ongenummerd) en proces-verbaal van analyseresultaten en bevindingen [straatnaam] te Dalen d.d. 2 maart 2022


(pagina 356 tot en met pagina 417) een pand aan de [straatnaam] te Dalen gebruikt en een compleet in werking zijnd laboratoriumopstelling/productieplaats (drugslab) opgezet en in stand gehouden bedoeld voor de opslag van grondstoffen/chemicaliën en voor de productie en vervaardiging van amfetamine en de productie van MAPA/BMK-Glycidezuur naar BMK (Benzylmethylketon) in elk geval een stof vermeld op de bij de
Opiumwet behorende lijst I en
in dat drugslab de volgende voorwerpen/producten te weten grondstoffen en chemicaliën en productiemiddelen en productievoorwerpen en hulpmiddelen en laboratoriumbenodigdheden gebruikt en bereid en opgeslagen en voorhanden gehad bedoeld voor de productie van BMK en vervolgens amfetamine(-olie) waaronder:



180 liter althans een aanzienlijke hoeveelheid formamide (010 B6) en


een hoeveelheid zure (PH -3) vloeistof en


440 liter althans een aanzienlijke hoeveelheid fosforzuur (B5) en een hoeveelheid mierenzuur eneen hoeveelheid methanol en


550 kilogram althans een aanzienlijke hoeveelheid Caustic Soda (017) en


25 kilogram althans een aanzienlijke hoeveelheid MAPA (05) en


123 liter althans een aanzienlijke hoeveelheid BMK (023) en


100 kilogram althans een aanzienlijke hoeveelheid BMK-glycidezuur (027) en


1100 liter althans een aanzienlijke hoeveelheid zoutzuur (B30) en


een hoeveelheid N-formylamfetamine en


diverse hardware waaronder (18) maatbekers en (4) RVS-reactieketels en een (4)



roermechanismes en (36) propaanflessen en (4) gasflessen en (14) gasbranders en (5)
Au-bain-marie bakken en (14) klemdekselvaten en (7) dopvaten en (4) schroefdekselvaten en een luchtcompressor en lucht- en waterslangen en (17) IBC's en (405) gevulde en niet-gevulde jerrycans en (4) scheitrechters en handschoenen en gasmaskers althans een grote/aanzienlijke hoeveelheid hardware en
een schuur aan de [straatnaam] te Zwijndrecht als opslagruimte voor chemicaliën en grondstoffen ter beschikking gesteld en
een vrachtauto gebruikt als opslagruimte voor de grondstoffen/chemicaliën ten behoeve van de productie van precursoren en amfetamine(-olie) en voorhanden gehad en ter beschikking gesteld en
een of meer anderen getracht te bewegen om die feiten te plegen mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of zich en/of een of meer anderen gelegenheid middelen en/of inlichtingen tot het plegen van die feiten heeft getracht te verschaffen door:

- door middel van versleutelde chatgesprekken informatie/afbeeldingen/filmfragmenten
uitgewisseld en voorhanden gehad over de/het bereidingswijze/kookproces en/of het productieproces van precursoren en/of amfetamine(olie) en/of


inlichtingen gevraagd en/of verkregen omtrent het (verloop van het) kookproces van deamfetamine(olie) en/of tijdens het kookproces om bijstand en/of hulp en/of inlichtingen gevraagd en/of verkregen en/of gegeven en/of


in het drugslab een handgeschreven recept voor de grootschalige omzetting vanpre-precursor naar BMK opgevolgd door de eerste fase kookstap van de vervaardiging van amfetamine vanuit BMK (middels de Leuckart Synthese) en de tweede kookstap met loog met circa 150 liter amfetamine-olie per batch' voorhanden heeft gehad (O18);



4.
hij op meerdere tijdstippen in de periode van 9 augustus 2021 tot en met 12 september 2021 te Dalen op het perceel [straatnaam]  in de gemeente Coevorden tezamen en in vereniging met anderen meermalen opzettelijk op of in de bodem handelingen heeft verricht als bedoeld in de artikel 13 van de Wet bodembescherming door telkens



een grote hoeveelheid afvalstoffen afkomstig van de productie van precursoren enamfetamine(-olie) en


grondstoffen/chemicaliën ten behoeve van de productie van precursoren en amfetamine(olie)



op te slaan op de bodem zonder een bodembeschermende laag onder deze grondstoffen/chemicaliën aan te brengen te weten lekbakken en/of vloeistofdichte vloeren terwijl hij en zijn mededaders wisten dat door die handelingen de bodem kon worden verontreinigd en/of aangetast en hij en zijn mededaders hoewel daartoe verplicht niet alle maatregelen hebben genomen die redelijkerwijs van hen konden worden gevergd teneinde die verontreiniging en/of aantasting te voorkomen en/of op het moment dat die verontreiniging en/of aantasting zich voordeed de verontreiniging en/of de aantasting en de directe nadelige gevolgen daarvan niet heeft beperkt en/of zoveel mogelijk ongedaan heeft gemaakt;
6.
hij op 23 september 2021 te Zwijndrecht een wapen van categorie II onder 5 van de Wet wapens en munitie te weten stroomstootwapen zijnde een voorwerp waarmee door een elektrische stroomstoot personen weerloos konden worden gemaakt of pijn kon worden toegebracht voorhanden heeft gehad.
Verdachte zal van het meer of anders ten laste gelegde worden vrijgesproken aangezien de rechtbank dat niet bewezen acht.
Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet geschaad in de verdediging.




Strafbaarheid van het bewezen verklaarde Het bewezen verklaarde levert op:
1. en 2.

de eendaadse samenloop van medeplegen van opzettelijk handelen in strijd met een in artikel 2 onder B van de Opiumwet gegeven verbod
en;
medeplegen van opzettelijk handelen in strijd met een in artikel 2 onder C van de Opiumwet gegeven verbod;
medeplegen van een feit bedoeld in het vierde of vijfde lid van artikel 10 van de Opiumwet voor te bereiden of te bevorderen door:

- een of meer anderen trachten te bewegen om die feiten te plegen mede te plegen uit te lokken of daarbij behulpzaam te zijn en om daartoe gelegenheid middelen of inlichtingen te verschaffen en - zichzelf of anderen gelegenheid en middelen tot het plegen van dat feit trachten te verschaffen en - voorwerpen vervoermiddelen en stoffen voorhanden hebben waarvan hij weet dat zij bestemd waren tot het plegen van dat feit;

medeplegen van overtreding van een voorschrift gesteld bij of krachtens artikel 10.1 tweede lid van de Wet milieubeheer opzettelijk begaan;
handelen in strijd met artikel 26 eerste lid van de Wet wapens en munitie en het feit begaan met betrekking tot een wapen van categorie II.
Deze feiten zijn strafbaar nu geen omstandigheden aannemelijk zijn geworden die de strafbaarheid uitsluiten.



Strafbaarheid van verdachte
De rechtbank acht verdachte strafbaar nu niet van enige strafuitsluitingsgrond is gebleken.


Strafmotivering


Vordering van de officier van justitie

De officier van justitie heeft gevorderd dat verdachte ter zake de ten laste gelegde feiten wordt veroordeeld tot een gevangenisstraf voor de duur van 7 jaren met aftrek van de tijd dat verdachte reeds in voorlopige hechtenis heeft doorgebracht.

Standpunt van de verdediging

De raadsvrouw van verdachte heeft primair gepleit voor vrijspraak van de onder 1 tot en met 5 ten laste gelegde feiten. Met verwijzing naar de richtlijnen van het openbaar ministerie en de rol die verdachte - bij een eventuele bewezenverklaring van één of meer feiten - zou hebben gehad heeft de raadsvrouw van verdachte gepleit om de duur van de door de officier van justitie geëiste gevangenisstraf te matigen. Voorts wijst de raadsvrouw erop dat de eis
van de officier van justitie geen blijk geeft van enige weging van de persoonlijke omstandigheden van verdachte en merkt zij op dat er voor vergelijkbare feiten ook aanzienlijk lagere straffen (kunnen) worden opgelegd.

Oordeel van de rechtbank

Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek ter terechtzitting en het reclasseringsrapport van 27 januari 2022 het uittreksel uit de justitiële documentatie alsmede de vordering van de officier van justitie en het pleidooi van de verdediging.
De rechtbank heeft in het bijzonder het volgende in aanmerking genomen.
Verdachte heeft zich samen met anderen schuldig gemaakt aan de grootschalige productie van amfetamine(-olie). Daarnaast heeft verdachte zich eveneens samen met anderen schuldig gemaakt aan het aanwezig hebben van grote hoeveelheden amfetamine(-olie) en het treffen van voorbereidings- en bevorderingshandelingen voor het produceren en destilleren van amfetamine(olie). Het is algemeen bekend dat de productie van synthetische drugs en verdovende middelen in het algemeen zeer schadelijk is voor de volksgezondheid en bovenal voor de gezondheid van de gebruikers van deze middelen. Bovendien gaat de productie van verdovende middelen vaak gepaard met ernstige nevencriminaliteit. Naast het gevaar voor de volksgezondheid schuilt in de productie van synthetische drugs ook (gevaar voor) ernstige schade aan de bodem en het milieu omdat men zich niet legaal kan ontdoen van afvalstoffen en zich veelal niet bekommerd om enig milieuvoorschrift. Ook hier heeft verdachte zich samen met anderen schuldig aan gemaakt. De kosten die gepaard gaan met het opruimen van deze afvalstoffen zijn hoog en worden gedragen door de maatschappij. Voorts wijst de rechtbank op de vele risico’s die gepaard gaan met het opslaan en bewerken van diverse chemicaliën in een illegaal drugslaboratorium zoals brandgevaar ontploffingsgevaar en het vrijkomen van giftige dampen. Deze gevaren doen zich niet alleen voor ten aanzien van de producenten van de drugs maar ook voor mensen die in de omgeving van het drugslaboratorium wonen. Verdachte en zijn mededaders hebben kennelijk enkel gedacht aan eigen financieel gewin en zich geenszins bekommerd om de risico’s voor omwonenden of de schadelijke gevolgen van hun handelen voor de maatschappij en het milieu. De rechtbank rekent verdachte dit alles zwaar aan. Verdachte heeft daarnaast geen enkele openheid van zaken gegeven en geen enkele verantwoordelijkheid genomen voor zijn handelen. Hoewel onvoldoende wettig en overtuigend bewijs voorhanden is om vast te kunnen stellen dat verdachte een leidinggevende of coördinerende rol heeft gehad bij voornoemde feiten is de rechtbank desalniettemin van oordeel dat verdachte ten opzichte van zijn mededaders sturend is geweest en zijn rol in het geheel groter was. Voorts heeft verdachte zich ook schuldig gemaakt aan het voorhanden hebben van een stroomstootwapen.
De rechtbank is van oordeel dat gelet op de ernst van de feiten niet kan worden volstaan met een andere sanctie dan een onvoorwaardelijke gevangenisstraf van aanzienlijke duur.
De rechtbank betrekt bij de strafoplegging tevens dat verdachte blijkens het hem betreffende uittreksel uit de justitiële documentatie eerder onherroepelijk is veroordeeld voor opiumdelicten en dat dit hem er niet van heeft weerhouden om opnieuw tot het plegen van deze feiten over te gaan.
Tenuitvoerlegging van de op te leggen gevangenisstraf zal volledig plaatsvinden binnen de penitentiaire inrichting tot het moment dat aan verdachte voorwaardelijke invrijheidstelling wordt verleend als bedoeld in artikel 6:2:10 van het Wetboek van Strafvordering.



Toepassing van wetsartikelen
De rechtbank heeft gelet op (de) artikel(en) 47 en 55 van het Wetboek van Strafrecht 2 10 en 10a van de Opiumwet 26 en 55 van de Wet wapens en munitie 13 van de Wet bodembescherming en

10.1

van de Wet milieubeheer.
Deze voorschriften zijn toegepast zoals zij ten tijde van het bewezen verklaarde rechtens golden dan wel ten tijde van deze uitspraak gelden.





Uitspraak



De rechtbank

Verklaart niet bewezen hetgeen verdachte onder 5 is ten laste gelegd en spreekt verdachte daarvan vrij.
Verklaart het onder 1 2 3 4 en 6 ten laste gelegde bewezen te kwalificeren en strafbaar zoals voormeld en verdachte daarvoor strafbaar.
Verklaart niet bewezen hetgeen aan verdachte meer of anders is ten laste gelegd dan het bewezen verklaarde en spreekt verdachte daarvan vrij.



Veroordeelt verdachte tot:




een gevangenisstraf voor de duur van 5 jaren.


Beveelt dat de tijd die de veroordeelde voor de tenuitvoerlegging van deze uitspraak in verzekering en voorlopige hechtenis heeft doorgebracht bij de uitvoering van de opgelegde gevangenisstraf geheel in mindering zal worden gebracht.



Dit vonnis is gewezen door mr. M.A.M. Wolters voorzitter mr. R. Depping en mr. H. Supèr rechters bijgestaan door mr. M. Mans griffier en uitgesproken ter openbare terechtzitting van deze rechtbank op 18 oktober 2022.



Mr. H. Supèr is buiten staat dit vonnis mede te ondertekenen.






1. Beslissing op een vordering tot machtiging vordering tot verstrekking van historische gegevens (artikel 126n lid 1 Wetboek van Strafvordering) d.d. 20 oktober 2021 genomen en ondertekend door
mr. C.H. Beuker rechter-commissaris opgenomen op pagina 155 e.v. van het dossier van Districtsrecherche Drenthe NN3R021093 Sarabi opgemaakt op 4 februari 2022.
2. Wanneer in de voetnoten wordt verwezen naar processen-verbaal zijn dit op ambtseed/ambtsbelofte opgemaakte processen-verbaal dan wel andere bescheiden opgenomen als bijlagen in/bij voornoemd dossier.
3. Proces-verbaal van bevindingen pag. 332.
4. Proces-verbaal van bevindingen pag. 328-329.
5. Proces-verbaal van bevindingen ondersteuning Landelijke Faciliteit Ontmantelen inclusief bijlagen pag. 356-416; proces-verbaal van bevindingen onderzoek aangetroffen Mercedes bestelbus pag. 545-547.
6. Deskundigenrapport van het NFI zaaknummer 2021.09.30.140 (aanvraagnummer 001) d.d. 12 november 2021 pag. 417-426.
7. Proces-verbaal van bevindingen bodemverontreiniging inclusief bijlagen pag. 506-529.
8. Inventarislijst in het proces-verbaal van bevindingen ondersteuning Landelijke Faciliteit Ontmantelen pag. 359-364.
9. Voornoemde stoffen zijn tevens als zodanig getest door het NFI. Zie Deskundigenrapport van het NFI zaaknummer 2021.09.30.140 (aanvraagnummer 001) d.d. 12 november 2021 pag. 417-426.
10. Deskundigenrapport van het NFI zaaknummer 2021.09.30.140 (aanvraagnummer 001) d.d. 12 november 2021 pag. 422-423.
11. Proces-verbaal van bevindingen pag. 330-331.
12. Proces-verbaal van bevindingen pag. 333.
13. Proces-verbaal van bevindingen Jaguar pag. 552.
14. Proces-verbaal van bevindingen pag. 334.
15. Proces-verbaal van bevindingen Landelijke Faciliteit Ontmantelen inclusief bijlagen pag. 980-994.
16. Proces-verbaal van binnentreden in woning [straatnaam]  [plaats]  pag. 938-939.
17. Proces-verbaal van bevindingen onderzoek data telefoon [verdachte]  pag. 865-871.
18. Proces-verbaal van bevindingen analyse historische verkeersgegevens + [telefoonnummer]  pag. 597-600.
19. Zie voetnoot 17.
20. Proces-verbaal van bevindingen analyse historische verkeersgegevens + [telefoonnummer] [Samsung Fold] pag. 872-878.
21. Proces-verbaal van bevindingen onderzoek data PGP toestel pag. 837-848.
22. Proces-verbaal van bevindingen analyse + [telefoonnummer]  pag. 586-589.
23. Proces-verbaal van bevindingen analyse historische verkeersgegevens + [telefoonnummer]  pag. 581-585.
24. Proces-verbaal van bevindingen inclusief bijlagen pag. 818-833.
25. Zie voetnoot 21.
26. Proces-verbaal van bevindingen analyse historische verkeersgegevens + [telefoonnummer]  pag. 849-864.
27. Proces-verbaal van bevindingen bodemverontreiniging inclusief bijlagen pag. 506-529.
28. Proces-verbaal van bevindingen onderzoek data telefoon [verdachte]  pag. 865-871.
29. Proces-verbaal van bevindingen analyse historische verkeersgegevens + [telefoonnummer]  pag. 872-878.
30. Proces-verbaal van bevindingen pag. 330-331.
31. Proces-verbaal van bevindingen pag. 335.
32. Proces-verbaal van bevindingen analyse historische verkeersgegevens + [telefoonnummer]  pag. 849-864.
33. Proces-verbaal van bevindingen analyse historische verkeersgegevens + [telefoonnummer]  pag. 859.
34. Proces-verbaal van bevindingen onderzoek data PGP toestel pag. 837-848.
35. Proces-verbaal van binnentreden in woning [straatnaam]  [plaats]  pag. 938-939.
36. Proces-verbaal van bevindingen onderzoek stroomstootwapen pag. 995-998.






