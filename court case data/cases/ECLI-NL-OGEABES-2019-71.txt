

Parketnummer: 400.00191/19
Uitspraak:  	21 augustus 2019		Tegenspraak




Vonnis van dit Gerecht 


in de strafzaak tegen de verdachte:




[verdachte]

geboren op [geboortedatum] 1977 op [geboorteplaats]
wonende op [woonplaats] 
thans gedetineerd in het huis van bewaring op Bonaire.





Onderzoek van de zaak




Het onderzoek ter openbare terechtzitting heeft plaatsgevonden op 
21 augustus 2019. De verdachte is verschenen bijgestaan door zijn raadsvrouw 
Mr. M.C. Vaders advocate in Curaçao.  



De officier van justitie mr. M.A. Boheur heeft ter terechtzitting gevorderd dat het Gerecht het ten laste gelegde bewezen zal verklaren en de verdachte daarvoor zal veroordelen tot een gevangenisstraf voor de duur van 6 jaren met aftrek van voorarrest.



De raadsvrouw heeft bepleit dat de verdachte zal worden vrijgesproken van het ten laste gelegde. Subsidiair heeft zij een strafmaatverweer gevoerd. 




Tenlastelegging




Aan de verdachte is ten laste gelegd:



dat hij in of omstreeks de periode van 24 - 26 juni 2018 op het eiland Bonaire tezamen en in vereniging met een of meer anderen althans alleen al dan niet opzettelijk heeft/hebben uitgevoerd ingevoerd en/of doorgevoerd en/of heeft bereid bewerkt verwerkt verkocht afgeleverd verstrekt en/of vervoerd in de zin van artikel 1 lid 2 van de Opiumwet 1960 BES en/of artikel 1 lid 3 Opiumwet 1960 BES in ieder geval in zijn/hun bezit en/of aanwezig heeft/hebben gehad (ongeveer) 60 kilogram althans een hoeveelheid cocaïne althans van enige bereiding van cocaïne zijnde (een) middel(en) als bedoeld in artikel 1 Opiumwet 1969 BES;




(Artikel 3 j◦. 11 Opiumwet 1960 BES)



Voorvragen




Het Gerecht stelt vast dat de dagvaarding geldig is dat het bevoegd is tot kennisneming van de zaak dat het openbaar ministerie ontvankelijk is in zijn vervolging en dat er geen redenen zijn voor schorsing van de vervolging.

Bewezenverklaring




Het Gerecht acht - op grond van de hierna weergegeven bewijsmiddelen en de nadere bewijsoverwegingen in onderling (tijds)verband en samenhang beschouwd - wettig en overtuigend bewezen dat de verdachte het ten laste gelegde heeft begaan met dien verstande:



dat hij in of omstreeks de periode van 24 - 26 juni 2018 op het eiland Bonaire tezamen en in vereniging met een of meer anderen althans alleen al dan niet opzettelijk heeft/hebben uitgevoerd ingevoerd en/of doorgevoerd en/of heeft bereid bewerkt verwerkt verkocht afgeleverd verstrekt en/of vervoerd in de zin van artikel 3 lid 1 van de Opiumwet 1960 BES en/of artikel 1 lid 3 Opiumwet 1960 BES in ieder geval in zijn/hun bezit en/of aanwezig heeft/hebben gehad (ongeveer) 60 kilogram althans een hoeveelheid cocaïne althans van enige bereiding van cocaïne zijnde (een) middel(en) als bedoeld in artikel 1 Opiumwet 1960 BES;.



Het Gerecht acht niet bewezen hetgeen de verdachte meer of anders ten laste is gelegd dan hierboven bewezen is verklaard zodat hij daarvan zal worden vrijgesproken.



De in de tenlastelegging voorkomende taal- en/of schrijffouten zijn verbeterd (cursief). De verdachte is daardoor niet geschaad in de verdediging.




Bewijsmiddelen




Het Gerecht grondt zijn overtuiging dat de verdachte het bewezen verklaarde heeft begaan op de feiten en omstandigheden die in de hierna volgende bewijsmiddelen zijn vervat en redengevend zijn voor de bewezenverklaring. De inhoud van de bewijsmiddelen is telkens zakelijk weergegeven.


1. Op 26 juni 2018 omstreeks 10.55 uur bevonden de verbalisanten [verbalisant 1] en [verbalisant 2] zich op de luchthaven Schiphol in Nederland alwaar zij belast waren met het opsporen van de in de Opiumwet strafbaar gestelde feiten. Zij hebben het volgende gerelateerd:



“Wij verbalisanten voerden in opdracht van het Cargo HARC Team een doorzoeking uit op de 5 AKE’s met bestemming Amsterdam Nederland welke op het vliegtuig met registratienummer PHAOM en vluchtnummer KL0765 vanuit Aruba en Bonaire op Schiphol waren aangekomen. Ik verbalisant [verbalisant 1] zag dat de AKE containers gevuld waren met reiskoffers. Bij verdere doorzoeking voelde ik verbalisant [verbalisant 1] met mijn handen aan het dak van de AKE container met het nummer 95587. 


Ik verbalisant [verbalisant 1] voelde dat het dak van voornoemde AKE container verhard was. Ik verbalisant [verbalisant 1] weet uit kennis en ervaring dat zowel de bovenkant als de onderkant van het dak van een AKE container vanwege het zachte materiaal verzacht zou moeten aanvoelen. Ik verbalisant [verbalisant 2] voelde eveneens dat het dak van de AKE container verhard was. Wij verbalisanten hebben de AKE container overgedragen aan de aanwezige medewerkers van het Cargo HARC Team.”




2. Op 26 juni 2018 omstreeks 12.04 uur waren de verbalisanten [verbalisant 3] 
[verbalisant 4] en [verbalisant 5] naar de vliegtuigopstelplaats op de luchthaven Schiphol in Nederland gegaan alwaar de vlucht KL0765 stond en waar zij ter plaatse een onderzoek naar de AKE containers hebben ingesteld. Zij hebben bij die gelegenheid het volgende gerelateerd:



“Op 26 juni 2018 kregen wij verbalisanten een melding dat er een AKE container met een dubbel plafond was aangetroffen. Dit was te zien en te voelen omdat er een abnormale verdikking in het plafond zat. Het betrof de AKE container met nummer AKE 95587 KL. Voornoemde AKE container werd door ons verbalisanten inbeslaggenomen en overgebracht naar het Joint Inspection Center van de Douane op Schiphol. Medewerkers van Forensische Opsporing hebben zowel het bovenzeil als het aangebrachte plafond van de AKE container losgemaakt en meegenomen voor forensisch onderzoek. Na het verwijderen van het bovenzeil werden meerdere pakketten zichtbaar. Na telling bleken het totaal 60 pakketten te zijn.”




3. Op 14 en 15 augustus 2018 hebben de verbalisanten [verbalisant 6] en [verbalisant 7]de pakketten geregistreerd onder mutatienummer: PL27QR/18-053265 aan een nader onderzoek onderworpen. Zij hebben bij die gelegenheid het volgende gerelateerd:



“Wij verbalisanten zagen en telden 60 één kilo pakketten. Wij verbalisanten hebben de pakketten gewogen en 10 willekeurig gekozen pakketten geselecteerd voor een complete uitpak. Bij de overige 50 pakketten hebben wij verbalisanten een insnede in het pakket gemaakt waarbij wij verbalisanten zagen dat er in alle pakketten een witte kruimelige stof aanwezig was. Wij verbalisanten hebben van de willekeurig gekozen 10 pakketten een kleine hoeveelheid van de witte kruimelige stof getest met een van Rijkswege verstrekte MMC Cocaine/crack test en deze pakketten gewogen. 





Bruto gewicht zending:      702622 gram


Netto berekende gewicht:   603720 gram


Is stof getest:                       ja positief kleurreactie blauw


Indicatie voor welke stof:   cocaïne zijnde een stof vermeld op lijst I van de Opiumwet





Wij verbalisanten hebben van deze 10 pakketten een representatief monster van de in deze pakketten aanwezige witte kruimelige stof getrokken. Deze monsters zijn genummerd AAJP7953NL tot en met AAJP7962NL. De monster zullen naar het Douane Laboratorium worden ingezonden voor analyse.”




4. De wetenschappelijk medewerker bij het Douane Laboratorium van de Belastingdienst gevestigd in Amsterdam Nederland M. Wind heeft de aangeboden monsters genummerd AAJP7953NL tot en met AAJP7962NL op 
24 augustus 2018 ontvangen en onderzocht. Hij heeft de volgende verklaring opgesteld:



“Uit het verkregen materiaal AAJP7953NL AAJP7954NL AAJP7955NL AAJP7956NL AAJP7957NL AAJP7958NL AAJP7959NL AAJP7960NL AAJP7961NL en AAJP7962NL kan worden vastgesteld dat de materialen cocaïne bevatten.”




5. Op 26 juni 2018 omstreeks 12.20 uur waren de verbalisanten [verbalisant 8] en [verbalisant 9] ter plaatse bij de Joint Inspection Center van de Douane op Schiphol in Nederland. Zij hebben het volgende gerelateerd:



“Wij verbalisanten hebben de AKE container geopend en zagen aan de binnenzijde dat het dak was gemaakt van metalen platen. Wij verbalisanten hebben aan de bovenzijde het zeilen dak eruit gesneden en zagen dat onder het zeil pakketten waren en dat er onder de pakketten een metalen ondergrond was. Wij verbalisanten hebben het zeilen dak veiliggesteld voor sporenonderzoek. 





Wij verbalisanten zagen dat het dak van de AKE container was vastgemaakt met popnagels en dat het dak twee metalen platen had. Wij verbalisanten zagen dat de dubbele omlijsting van de AKE container uit verschillende metalen hoekprofielen bestond die met popnagels waren vastgemaakt. Wij verbalisanten hebben de popnagels uitgeboord en de hoekprofielen veiliggesteld.”




6. Op 27 juni 2018 heeft de verbalisant [verbalisant 8] met behulp van opperwachtmeesters [opperwachtmeesters 1] en [opperwachtmeesters 2] de hoekprofielen onderzocht op de aanwezigheid van dactyloscopische sporen. Hij heeft het volgende gerelateerd:



“Ik verbalisant [verbalisant 8] zag op de hoekprofielen voorzien van SIN: AALW8064NL dat er dactyloscopische sporen zichtbaar waren. Deze sporen zijn als volgt veiliggesteld:





Goednummer:   PL2700-18-053265-7


Categorie:          Fo sporen                                     Fo sporen


Object:              Fo sporen                                     Hoeveelheid: 1 stuks


Spoor:               Dacty                                          Type:             Vinger


Bijzonderheid: zonder opwerken met chemische middelen spoor veiliggesteld middels foto.      


                         Dactyspoor aangetroffen op een metalen hoekprofiel van een AKE.


Unieke codes:  Sin sporen ident. Nr: AALW8053NL.





Goednummer:   PL2700-18-053265-16


Categorie:          Fo sporen                                     Fo sporen


Object:              Fo sporen                                     Hoeveelheid: 1 stuks


Spoor:               Dacty                                          Type:             Vinger


Bijzonderheid: zonder opwerken met chemische middelen spoor veiliggesteld middels foto.      


                         Dactyspoor aangetroffen op een metalen hoekprofiel van een AKE.


Unieke codes:  Sin sporen ident. Nr: AALW8051NL.





Goednummer:   PL2700-18-053265-17


Categorie:          Fo sporen                                     Fo sporen


Object:              Fo sporen                                     Hoeveelheid: 1 stuks


Spoor:               Dacty                                          Type:             Vinger


Bijzonderheid: zonder opwerken met chemische middelen spoor veiliggesteld middels foto.      


                         Dactyspoor aangetroffen op een metalen hoekprofiel van een AKE.


Unieke codes:  Sin sporen ident. Nr: AALW8052NL.





Goednummer:   PL2700-18-053265-20


Categorie:          Fo sporen                                     Fo sporen


Object:              Fo sporen                                     Hoeveelheid: 1 stuks


Spoor:               Dacty                                          Type:             Vinger


Bijzonderheid: zonder opwerken met chemische middelen spoor veiliggesteld middels foto.      


                         Dactyspoor aangetroffen op een metalen hoekprofiel van een AKE.


Unieke codes:  Sin sporen ident. Nr: AALW8047NL.





Goednummer:   PL2700-18-053265-30


Categorie:          Fo sporen                                     Fo sporen


Object:              Fo sporen                                     Hoeveelheid: 1 stuks


Spoor:               Dacty                                          Type:             Vinger


Bijzonderheid: zonder opwerken met chemische middelen spoor veiliggesteld middels foto.      


                         Dactyspoor aangetroffen op een metalen hoekprofiel van een AKE.


Unieke codes:  Sin sporen ident. Nr: AALW8011NL.





Goednummer:   PL2700-18-053265-35


Categorie:          Fo sporen                                     Fo sporen


Object:              Fo sporen                                     Hoeveelheid: 1 stuk


Spoor:               Dacty                                          Type:             Vinger


Bijzonderheid: zonder opwerken met chemische middelen spoor veiliggesteld middels foto.      


                         Dactyspoor aangetroffen op een metalen hoekprofiel van een AKE.


Unieke codes:  Sin sporen ident. Nr: AALW8017NL.”





7. Op 5 juli 2018 heeft de Operationeel Specialist Biometrie van de Landelijke Politie Eenheid in Driebergen Nederland [Operationeel Specialist Biometrie] het verzoek tot het instellen van een dactyloscopisch onderzoek ontvangen. [Operationeel Specialist Biometrie] heeft bij die gelegenheid het volgende gerelateerd:



“Onderzoek met de sporen SIN: AALW8011NL SIN: AALW8017NL SIN: AALW8047NL SIN: AALW8051NL SIN: AALW8052NL en SIN: AALW8053NL hebben geleid tot een persoon:





[verdachte 1] geboren op 5 april 1981 in Curaçao.”




8. De verbalisant M.J. van der Spoel heeft onderzoek ingesteld naar de reisbewegingen [medeverdachte 1] en [medeverdachte 2]. Hij heeft bij die gelegenheid het volgende gerelateerd:



“In augustus (het Gerecht begrijpt: 2018) is aan de Koninklijke Marechausse op Bonaire informatie verstrekt waarin wordt gesteld dat de AKE container waarin de verdovende middelen verborgen zaten zou zijn geprepareerd door twee mannen van Curaçaose afkomst die speciaal vanuit Curaçao naar Bonaire zijn gekomen.





Uit het Border Management System werd vastgesteld dat [medeverdachte 1] [medeverdachte 2] op 24 juni 2018 vanuit Curaçao Bonaire zijn ingereisd en op 25 juni 2018 vanuit Bonaire naar Curaçao zijn gereisd. Zij verbleven voor een periode van twee dagen op Bonaire.





Uit nader onderzoek naar de reisbewegingen van [medeverdachte 1] en [medeverdachte 2] is gebleken dat zij verschillende keren negen maal op dezelfde data vanuit Curaçao naar Bonaire en weer terug naar Curaçao zijn gereisd.”




9. De politie heeft camerabeelden verkregen die zijn opgenomen tussen 24 juni 2018 om 17:45:00 uur en 25 juni 2018 19:59:50 uur op Bonaire in Bonaire International Airport. Dit betreft de tussenliggende periode dat de AKE container 95587 KL op Bonaire was. De verbalisant [verbalisant 10] heeft bij die gelegenheid het volgende gerelateerd:



“Ik verbalisant heb de camerabeelden van de voertuigendoorgang van het moment dat de AKE container per KLM op Bonaire was gearriveerd tot en met het moment dat de AKE container per KLM Bonaire weer heeft verlaten onderzocht. 





Op 25 juni 2019 om tijdstip 01:08 uur - 01:40 uur zijn op de achtergrond stemmen te horen. Tevens zijn er werkplaatsgeluiden hoorbaar en mogelijk het geluid van het schieten van popnagels.”



10. De verbalisant [verbalisant 11] heeft het volgende gerelateerd:



“Door mij verbalisant is bekend dat [verdachte] geboren op [geboortedatum] 1977 op Bonaire de bijnamen ‘[bijnaam 1 verdachte]’ en ‘[bijnaam 2 verdachte]’ heeft.”




11. Op 5 juni 2019 heeft de verbalisant [verbalisant 12] het volgende gerelateerd:



“Op 30 oktober 2018 vond er een gesprek tussen een man die belde vanuit de telefoonnummer [telefoonnummer 1] naar een vrouw met de telefoonnummer [telefoonnummer 2].





In voornoemd gesprek noemt de vrouw de man ‘[bijnaam 2 verdachte]’. 





Door mij verbalisant wordt de stem van voornoemde man die [bijnaam 2 verdachte] wordt genoemd herkend als dezelfde stem die voorkomt in de opgenomen OVC-gesprekken uit de auto voorzien van kentekennummer [kentekennummer].”




12. Op 8 september 2018 werd vertrouwelijke communicatie gevoerd vanuit de mobiele nummers [telefoonnummer 1] en [telefoonnummer 3] opgenomen en afgeluisterd. De verbalisant .91010 heeft het navolgende gevoerde gesprek vastgelegd en bij die gelegenheid het volgende gerelateerd:



“Datum: 08-09-2018 tijdstip: 16:53:57 herkomst tap: [telefoonnummer 1] [verdachte] (het Gerecht begrijpt: [verdachte]) sessienummer: 61.





[telefoonnummer 3] -vrouw: Ja zij bedoelt dat het iets is dat gewoon daarbuiten besproken kon worden. Waarom moet jij in de auto gaan zitten?


[bijnaam 2 verdachte]: Nee nee nee. Mijn dingen ik wil niet dat iemand hoort wat ik ga zeggen.”




13. [ getuige 1] heeft op 20 juni 2019 het volgende verklaard:



“Ik ben eigenaar van de personenauto van het merk Toyota model Hilux voorzien van kentekennummer [kentekennummer]. Soms leent een vriend genaamd [verdachte] (het Gerecht begrijpt: [verdachte]) ook die auto van mij om te gebruiken. Hij belt mij en dan komt hij met iemand anders of met een scooter de auto ophalen. Soms breng ik zelf die auto naar hem toe. Ik heb twee sleutels van de auto en [verdachte] heeft één sleutel van de auto van mij gekregen dus alleen [verdachte] en ik hebben een sleutel van de auto. Wanneer ik aan het werk ben staat de auto bij mij thuis of bij [verdachte] thuis wanneer hij de auto in gebruik heeft.”




14. Tussen 7 januari 2019 en 13 juni 2019 werd vertrouwelijke communicatie gevoerd in een personenauto van het merk Toyota en model Hilux voorzien van kentekennummer [kentekennummer] opgenomen en afgeluisterd. Op 14 maart 2019 werd het navolgende gesprek gevoerd. De verbalisant [verbalisant 13] heeft de navolgende gevoerde gesprekken vastgelegd. Zij heeft bij die gelegenheid het volgende gerelateerd:



“Datum: 14-03-2019 tijdstip: 19:32:00 herkomst tap: OVC-02 (Hilux [kentekennummer]) sessienummer: 2525.





NN1-man: Is het hier wel rustig?


[bijnaam 2 verdachte]: Het is al jaren geleden. Ik kwam vrij in 2000 2006.


NN1-man: Ah. Je was met mijn vader hè?


[bijnaam 2 verdachte]: Ja beide keren.


NN1-man: Beide keren?


[bijnaam 2 verdachte]: Beide keren. Ik kwam in 2006 uit de gevangenis. Ik begon die route te gebruiken om handelswaar daar te halen.





[bijnaam 2 verdachte]: Vanaf 2006 heb ik geen enkele gram meer op Curaçao gekocht.


NN1-man: Niets.


[bijnaam 2 verdachte]: Alles alles direct.





[bijnaam 2 verdachte]: Ik heb mijn mensen daar in Venezuela maar met jouw vader is het beter. Met jouw vader krijg ik betere prijzen.





Datum: 14-03-2019 tijdstip: 19:32:00 herkomst tap: OVC-02 (Hilux [kentekennummer]) sessiemummer: 2526. 





[bijnaam 2 verdachte]: Die man compleet standvastig/stabiel. Ja maar waar wij nu mee bezig zijn ik maak mij geen zorgen erover.


NN1-man: Natuurlijk dat zijn de ‘tiros’ (=zendingen) voor daarboven. Goede dinges.


[bijnaam 2 verdachte]: Ja. Nu vorig jaar het is nu ongeveer een jaar geleden dat wij 50 (vijftig) kilo in Nederland verloren hebben dat wij gevallen waren.


NN1-man: Een slag/klap maar jullie hadden al gedaan.


[bijnaam 2 verdachte]: Jaaa wij hadden daar al geld gemaakt/verdiend.


NN1-man: Wij hadden daar al geld gemaakt/verdiend met ‘tiros’ van 60 60 60 pang pang pang 60 60 60.


NN1-man: De dingen werden ‘heet’.


[bijnaam 2 verdachte]: Het ding is naar zijn moer gegaan het kwam te vallen. Broeder wanneer er 100% controle is kun je daar geen klote meer doen.





NN1-man: Is het beter om stil/rustig te blijven een andere deur/mogelijkheid zoeken.


[bijnaam 2 verdachte]: Nu nu zijn de dingen verpest het is al een jaar dat hij daar sliep en niemand werd gevangen genomen. Want wij gingen zelf daarbinnen zetten het ding in elkaar en de mensen de werknemers wisten zelf niet waarmee hij bezig was.





NN1-man: Oftewel jullie controleerden het daar.


[bijnaam 2 verdachte]: Van alles wij zelf. Wij gaan het vliegveld naar binnen wij zetten het in elkaar en zetten de handelswaar daarin. Wanneer de werknemers komen wij sturen naar weet je waar zij de koffers zetten?


NN1-man: Ja de bagage.


[bijnaam 2 verdachte]: De AKE waar al de koffers gaan?


NN1-man: Ja?


[bijnaam 2 verdachte]: Die dingen zetten wij in elkaar met dubbele met dubbele.


NN1-man: Dubbele bodem.


[bijnaam 2 verdachte]: Dubbele dak/plafond.


NN1-man: Ja dubbele dak/plafond.


[bijnaam 2 verdachte]: Maakten wij.


NN1-man: En daar jouw eigen mensen…


[bijnaam 2 verdachte]: Ja in Nederland halen zij het eruit.


NN1-man: Heb je de mensen natuurlijk.


[bijnaam 2 verdachte]: Ja ja ja.


NN1-man: Dat is de ‘tiro’ dat zijn de ‘tiros’.


[bijnaam 2 verdachte]: En daar stuurden wij pang pang pang. Wij hebben goed gewerkt. Maar dat is nu gevallen en worden er nu hier en daar camera’s gezet. Er zijn enkele dingen die Nederland vraagt mij nu alweer.


NN1-man: Alweer.


[bijnaam 2 verdachte]: Hier is het wat moeilijk omdat de douaniers zij gaan met honden.


NN1-man: mtv honden camera’s.


[bijnaam 2 verdachte]: Ja nog steeds nog steeds. Zij checken nog steeds heel veel. Er is een camera.


NN1-man: Maar weer op elk moment ..mtv..


[bijnaam 2 verdachte]: Ja ja daarom maak ik mij niet druk erom want ik weet dat zij niet altijd.


NN1-man: Al die tijd daar natuurlijk.


[bijnaam 2 verdachte]: En wat zij niet weten is of men het hier gemaakt had of dat het uit Aruba gekomen was.


NN1-man: Of het uit Aruba kwam. Oftewel zij hebben die twijfel.


[bijnaam 2 verdachte]: Ja zij weten het nog niet. Begrijp je?


NN1-man: Ok. Zij wachten om te kijken of men weer zou komen of zo.


[bijnaam 2 verdachte]: Ja ja. Maar nu is het al een jaar dat wij rustig slapend zijn maar ik doe ook nog helemaal niets.”




15. De verbalisant [verbalisant 14] heeft onderzoek ingesteld naar het taalgebruik ‘tira’ en ‘tiros’ door [verdachte] in relatie tot smokkel van verdovende middelen. Hij heeft bij die gelegenheid het volgende gerelateerd:



“Ik verbalisant heb in verband met een afgeluisterd gesprek d.d. 14 maart 2019 waaraan [verdachte] deelnam waarbij de interpretatie van het gesprek was dat hij betrokken was bij het transport van 60 kilo cocaïne en hier daderwetenschap over had onderzoek gedaan naar de (letterlijke) betekenis van de woorden ‘tira’ ‘tiro’ en ‘tiros’.





Tirar betekent in het Spaans gooien of schieten. Tira in Papiamentu betekent gooien werpen of schieten. Een tiro of tiru wordt vertaald als een schot.





Uit onderzoek is gebleken dat [verdachte] het woord tira met vijf verschillende gesprekspartners gebruikte. Hij heeft de woorden tira en/of tiros vrijwel exclusief gebruikt in relatie tot de smokkel van verdovende middelen.”




16. Op 18 januari 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 18-01-2019 tijdstip: 21:10:00 herkomst tap: OVC-02 (Hilux [kentekennummer]) sessienummer: 358.





[bijnaam 2 verdachte]: Zij kopen handelswaar bij mijzelf.


[naam 1]: Ja hè?


[bijnaam 2 verdachte]: Dat ding van post is niet slecht het is niet slecht. Je haalt jouw dingen eruit je gooit (=tira).


[naam 1]: Je eet (=kome).


[bijnaam 2 verdachte]: Ja je gooit 3 (drie) enveloppen. Bij elke set gooi je 300 (driehonderd). Bijvoorbeeld dinsdag gooi je er 3 (drie) je gooit 300 en vrijdag gooi je weer 300 (driehonderd). Je hebt dan 600 (zeshonderd) gram aan die kant. Als dat ding van post direct hier vandaan gaat kan ik wel ..mtv..


[naam 1]: Want op Curaçao gaat het fout. Zij bestelen je.


[bijnaam 2 verdachte]: Nee zij zullen je niet gemakkelijk bestelen. Maar joh ik zou blokken gooien. Want ik heb in het verleden dat ding gegooid 10 (tien) blokken 10 (tien) blokken gooide ik in die blauwe zak.





[bijnaam 2 verdachte]: Nee ik heb de ‘sakada’ (=iemand die het eruit haalt). Ik heb een ‘sakada’. Ik heb de ‘sakada’ begrijp je. Maar ik kan het niet naar Curaçao sturen want op Curaçao zal het wel opvallen. Kijk wanneer zij dat ding hier afsluiten halen zij het eruit wanneer het in Nederland aankomt. Begrijp je?


[bijnaam 2 verdachte]: Maar als het naar Curaçao gaat en blijft ‘slapen’ ben ik dan wel de pineut. Want op Curaçao zullen zij het (af)pakken.


[naam 1]: De klootzakken zeiden ook iets tegen mij over..mtv..op Curaçao. Een container van 100 (honderd) kilo e.d.





[bijnaam 2 verdachte]: Ik ben bezig met één van die containers maar via Colombia zelf. Ik ben heel boos op die andere klote Colombiaanse mannen.”




17. Op 19 maart 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 19-03-2019 tijdstip: 16:11:00 herkomst tap: OVC-02 (Hilux [kentekennummer]) sessienummer: 2772.





[naam 2]: Je hebt veel drugs aan de mensen verkocht.


[bijnaam 2 verdachte]:  ..mtv.. telt niet dingen die ik al ..mtv.. heb ..mtv...





[bijnaam 2 verdachte]: [naam 2] geen enkel van die dingen is te vergelijken met (=wanta) wat wij naar Nederland stuurden (=tira). Geen enkel van die dingen.


[naam 2]: Ik weet dat het niet te vergelijken is maar dat is het leven welke ik met jou had..


[bijnaam 2 verdachte]: In de voorbijgaande jaren heb ik echt van de plaats ‘strika’ (=geprofiteerd).”




18. Op 25 maart 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 25-03-2019 tijdstip: 21:29:00 herkomst tap: OVC-02 (Hilux [kentekennummer]) sessienummer: 3092.





[bijnaam 2 verdachte]: Kijk hoe gaat het met het ding aangaande container waar je het met de man erover had ..mtv.. Kun je uit Colombia zelf ‘tira’?


[naam 3]: Ja.


[bijnaam 2 verdachte]: Ik heb de man reeds alle klote over dat ding gezegd. Maar kijk die van Aruba dan?


[naam 3]: Kijk joh dat ding van Colombia is apart van dat van Aruba.





[bijnaam 2 verdachte]: Want kijk diezelfde boot wanneer het in Rotterdam aankomt zal het bij drie plaatsen aanleggen. Maar die drie plaatsen zijn in eenzelfde driehoek daar.”




19. Op 25 maart 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 25-03-2019 tijdstip: 21:41:00 herkomst tap: OVC-02 (Hilux [kentekennummer]) sessienummer: 3094.





[bijnaam 2 verdachte]: Man ik lieg niet. Ik ben ook met dat ding bezig. Ik ben ook bezig met dat ding van container maar ik werk wel met droge (=seku) vracht. Ik ga ‘droge’ vracht ‘tira’ een container zelf.


[naam 3]: Maar wat? Achter de deur (=tras di porta)? ..mtv..


[bijnaam 2 verdachte]: Ja.


[naam 3]: Maar je bedoelt. Met vracht zelf?


[bijnaam 2 verdachte]: Ehem ehem.





[bijnaam 2 verdachte]: Want laatst weet je van die welke zij laatst op Curaçao ‘bati’(=geslagen) hadden? Laatst reden zij dat ding. Er was laatst 200 (tweehonderd) en zoveel die via Curaçao ‘gevallen’ was.





[bijnaam 2 verdachte]: Ja. Zij hadden de mensen buiten de kade met de drugs opgepakt. Zij hebben de mensen niet met drugs binnen op de kade opgepakt.


[naam 3]: Binnen.


[bijnaam 2 verdachte]: Ja net toen zij met de drugs naar buiten gingen.”



20. Op 25 maart 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 25-03-2019 tijdstip: 21:57:00 herkomst tap: OVC-02 (Hilux [kentekennummer]) sessienummer: 3098.





[bijnaam 2 verdachte]: Man ik heb hier net handelswaar ‘baha’(=omlaag/ontladen). Ik zou een gedeelte op Aruba baha.





[bijnaam 2 verdachte]: Kijk om je heel eerlijk te zeggen. Nu ik heb nu hier ‘abou’ dinges ‘baha’ maar ik ben nu bezig met een programma in Colombia zelf. Ik ben nu met een programma bezig via Colombia. Met dit programma van Colombia heb ik al wanneer ik met dat programma van Colombia klaar ben zullen wij kijken hoe ver je bent. Kijk ik ga kijken wat. Kijk ik ga kijken wat er met de 20 (twintig) kilo gebeurt. Als de mensen bereid zijn hun dingen te betalen zal ik de 20 (twintig) kilo nemen.





[bijnaam 2 verdachte]: Die ik zal dan gewoon dinges ‘baha’. Dan zal ik wel dinges ‘baha’. En dan vanzelf zal ik sowieso kijken wat er gebeurd is met die waarmee ik bezig ben. Ik weet niet of ik de houtskool zal ‘tira’ of dat ik nu de andere zal ‘tira’. Via Colombia.





[bijnaam 2 verdachte]: Vergeet het niet. Daar bak met houtskool de houtskool komt ongeveer zo met ..mtv.. van 50 (vijftig) kilo 50 (vijftig) kilo bedekt in houtskool.


[bijnaam 2 verdachte]: Want die dingen komen in de vorm van grote kelen. Ze komen niet zoals in de vorm van de houtskool die wij hier kennen.


[naam 3]: Nee hele grote is wel een te grote hoop/bal.


[bijnaam 2 verdachte]: Ja en daar zullen zij de 50 (vijftig) kilo completeren en het dan van houtskool maken. Begrijp je?


[naam 3]: Ja.


[bijnaam 2 verdachte]: Dus het zal in dat ding komen.”




21. Op 25 maart 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 25-03-2019 tijdstip: 22:15:00 herkomst tap: OVC-02 (Hilux [kentekennummer]) sessienummer: 3100.





[bijnaam 2 verdachte]: Nee die heb ik. Ik heb handelswaar de handelswaar die ik heb. Zie je deze handelswaar? Broeder het zijn dingen die ik heb van mij. Het zijn dingen die ik heb ‘baha’ en het is niet het is dinges die ik uit Colombia heb ‘saka’ (het Gerecht begrijpt: halen/gehaald) via Venezuela gegaan en verder naar Bonaire gaan.





[bijnaam 2 verdachte]: vanzelf dezelfde boot ‘saka’ ik uit Colombia het gaat via Venezuela en ‘hinka’ (het Gerecht begrijpt: binnenbrengen/-halen) op Aruba. Begrijp je?


[bijnaam 2 verdachte]: Curaçao ga ik wel niet binnen Curaçao is nu ‘koño’ geworden. Curaçao is nu niet gemakkelijk ik zal nu mijn transport op Curaçao niet gokken. Het hier ‘tira’ en daar ‘tira’ ‘baha’ op Curaçao. Maar wij werken op rechstreekse bestelling. Nee maar als wij gaan werken zal het dan anders worden.”




22. Op 25 maart 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 13] heeft het navolgende gevoerde gesprek vastgelegd. Zij heeft bij die gelegenheid het volgende gerelateerd:



“Datum: 25-03-2019 tijdstip: 00:00:00 herkomst tap: OVC-02 (Hilux [kentekennummer]) sessienummer: 3102.





[bijnaam 2 verdachte]: Ja ongeveer. Dus maar die. Ik heb zelf die van 2300 (tweeduizend driehonderd). Het laten koen daks en alle klote zonder enige klote te verliezen.





[bijnaam 2 verdachte]: Wij kunnen het zo doen. Kijk wij kunnen ons handelswaar kopen ons handelswaar kopen en op onze eigen kracht werken. Wij kunnen het hen ook gunnen maar ik denk dat zij deze mannen zijn zo. Die mannen vanzelf zij zullen ook gaan draaien op één koop. Begrijp je?





[bijnaam 2 verdachte]: Ik werk niet met die dingen. Daarom zeg ik je heb je de handelswaar gezien die hier komt?


[naam 3]: Ja.


[bijnaam 2 verdachte]: Broeder die dingen zijn van mij. Begrijp je? Die dingen zijn van mij. En wat heb ik gedaan? Ik heb de verkopen op Curaçao onder hen laten ressorteren. Begrijp je? Maar datgene wat er hier komt dat is van mij.





[bijnaam 2 verdachte]: Kijk er was wij hebben ‘move’ wij hebben inderdaad veel ‘koño’ dingen ‘tira’. Ik zeg het je gewoon. Je vraagt mij [bijnaam 2 verdachte] zus en zo. Ik zal je gewoon nee zeggen want. Ik kan je geen ja zeggen dat ik al aan het werk ben. Begrijp je? Broeder sinds ik aan het werk ben kan ik helemaal niets nieuw in het ding ‘hinka’ want mijn ding loopt goed.”




23. Op 28 mei 2019 heeft de verbalisant [verbalisant 14] het volgende gerelateerd:



“Uit onderzoek is gebleken dat [medeverdachte 1] op 16 mei 2019 in Nederland werd aangehouden op verdenking van betrokkenheid bij de smokkel van de 60 kilo cocaïne. Hij werd op 16 mei 2019 om 15.00 uur (Nederlandse tijd) heengezonden. Aan de Boneriaanse media werd om 15.00 uur een persbericht verstrekt welke later omstreeks 20.40 uur voor het eerst werd gepubliceerd.”




24. Op 16 mei 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 15] heeft het navolgende gevoerde gesprek vastgelegd. Hij heeft bij die gelegenheid het volgende gerelateerd:



“Datum: 16-05-2019 tijdstip: 18:53:00 herkomst tap: OVC-02 (Hilux [kentekennummer]) sessienummer: 5250.





[bijnaam 2 verdachte]: Zij hebben een brò van mij ‘lanta’(=tillen/aanhouden?) ..mtv..





[bijnaam 2 verdachte]: ..mtv.. die welke wij ‘tira’ (=gooien) 120 (honderdtwintig) kilo.





[bijnaam 2 verdachte]: Nee joh van hem van hem alleen. Zij hebben alleen met hem geouwehoerd en met een andere klootzak die nu op Curaçao is.


NN-man: Daarom zeg ik je. Zij hadden slechts één twee bij hem kunnen vinden. Ik zou hen zeggen: Ik had twee ..mtv.. Van de rest/andere weet ik niet ..mtv.. 60 (fon) is ‘brutu (ruw/veel).”




25. Op 21 mei 2019 werd vertrouwelijke communicatie gevoerd in een personenauto van het merk Toyota model Hilux en voorzien van kentekennummer [kentekennummer] opgenomen en afgeluisterd. De verbalisant [verbalisant 14] heeft het navolgende gevoerde gesprek vastgelegd. Hij heeft bij die gelegenheid het volgende gerelateerd:



“Datum: 21-05-2019 tijdstip: 14:15:00 herkomst tap: OVC-02 (Hilux [kentekennummer]) sessienummer: 5477.





[bijnaam 2 verdachte]: Dinges. Heb je gehoord wat de ..mtv.. zeggen? Zij moeten ehm enkele ..mtv.. verrichten aan deze kant moeten er enkele aanhoudingen en alle klote plaatsvinden. Hij bleef veel dingen zeggen.





[bijnaam 2 verdachte]:  ..mtv.. Hij/zij dat zij heel behoedzaam met de zaak zijn zij geven zij geen enkele informatie daarover. Er zijn speciale rechercheurs en zij zeiden. En hij/zij heeft ook gezegd dat het ding al getipt was. Dus zij wisten heel goed dat het ding ..mtv.. Zij hebben dat ding laten aankomen ..mtv..





Datum: 21-05-2019 tijdstip: 14:15:00 herkomst tap: OVC-02 (Hilux [kentekennummer]) sessienummer: 5478.





[naam 4]: Als er aan deze kant enkele aanhoudingen moeten plaatsvinden. Verdomme wat is er dan?


[bijnaam 2 verdachte]: mtv.


[naam 4]: Zij zijn dan al zeker ervan.


[bijnaam 2 verdachte]: Wat?


[naam 4]: Zij zijn dan al zeker ervan.


[bijnaam 2 verdachte]: De dingen zien er ‘hodedó’ (niet goed/niet rooskleurig) uit. Laat ons kijken wat er gaat gebeuren.”






Bewijsoverwegingen




1.
Uit de bewijsmiddelen blijkt van de navolgende feiten en/of omstandigheden.



Op 26 juni 2018 wordt op Schiphol 60 kilo cocaïne in beslag genomen. Deze cocaïne was verborgen in een dubbel plafond van een AKE (bagage) container die zich aan boord bevond van een KLM vlucht vanuit Aruba via Bonaire naar Amsterdam;


Het dubbel plafond in de bewuste AKE container was gemaakt met een dubbele omlijsting bestaande uit hoekprofielen en metalen platen die met popnagels waren gemonteerd;


Op de hoekprofielen zijn dactyloscopische sporen aangetroffen van [medeverdachte 1];


[medeverdachte 1] is op 24 juni 2018 vanuit Curaçao ingevlogen op Bonaire en op 25 juni 2018 weer uitgereisd;


In de nacht van 24 op 25 juni 2018 is er stemgeluid en zijn er werkplaatsgeluiden hoorbaar op het vliegveld van Bonaire terwijl dit vliegveld in de nacht is gesloten;


- De verdachte heeft in een (OVC)gesprek van 14 maart 2019 het navolgende besproken:

* het feit dat het ongeveer een jaar geleden was dat wij 50 kilo in Nederland hebben verloren;
* nu de dingen zijn verpest en dat niemand gevangen werd genomen;
* wij daar zelf binnen gingen en het ding in elkaar zetten;
* wij bij het vliegveld naar binnen gaan het in elkaar zetten en de handelswaar erin zetten;
* wanneer de werknemers komen wij ze sturen naar waar ze de koffers zetten … de AKE waar al de koffers gaan; 
* die dingen zetten wij in elkaar met dubbele dak/plafond;
* ze het in Nederland eruit halen hij heeft de mensen;
* ze niet weten of men het hier had gemaakt of dat het uit Aruba was gekomen.



De informatie over de omstandigheid of de AKE container in Aruba dan wel Bonaire is geprepareerd is op geen enkel moment officieel bekend gemaakt; 


[medeverdachte 1] is op 16 mei 2019 in verband met de op 26 juni 2018 op Schiphol onderschepte cocaïne aangehouden in Nederland;


De verdachte is van deze aanhouding al op de hoogte voordat dit in de media bekend werd hetgeen volgt uit een (OVC)gesprek van 16 mei 2019 op die dag waarin hij spreekt over de aanhouding van een bro van hem in Nederland en uit een (OVC)gesprek van 21 mei 2019 dat er aan deze kant enkele aanhoudingen moeten plaatsvinden en dat hij heeft gehoord dat het ding al getipt was en ze het hebben laten aankomen en dat de dingen er niet goed uitzien en dat ze moeten kijken wat er gaat gebeuren. 


- Er op 25 juni 2018 daadwerkelijk een tip is binnengekomen dat op een KLM vlucht die op maandag 25 juni 2018 vanaf Bonaire naar Schiphol zal vliegen een hoeveelheid cocaïne is verborgen in een AKE.


De verdachte spreekt over verdiensten in Holland in relatie tot drugs.


De verdachte bewust in de auto gesprekken voert als hij wilt dat niemand hoort wat hij kan zeggen.



2.	
Uit vorenstaande feiten en/of omstandigheden in onderling verband en samenhang bezien volgt dat de verdachte met daderkennis spreekt over de op 26 juni 2018 op Schiphol inbeslaggenomen AKE container met daarin verborgen ongeveer 60 kilogram cocaïne en dat hij daadwerkelijk betrokken was bij het prepareren van de AKE container op het vliegveld van Bonaire (en het daarin plaatsen van de cocaïne). Al het vorenstaande is redengevend voor de bewezenverklaring van het ten laste gelegde. De verdachte heeft voor dit een en ander geen redelijke die redengevendheid ontzenuwende verklaring gegeven. Het Gerecht komt dan ook tot een bewezenverklaring van het medeplegen van de uitvoer van cocaïne. Uit de aard van de handelingen die moeten zijn verricht om te komen tot het verbergen van cocaïne in de AKE container volgt immers reeds dat daarbij meerdere personen betrokken moeten zijn geweest.


3.
Namens de verdachte is aangevoerd dat niet kan worden vastgesteld dat de tot het bewijs gebezigde gesprekken die de verdachte heeft gevoerd betrekking hadden op de bewuste AKE container. Het Gerecht gaat hieraan voorbij. Niet alleen was de verdachte op de hoogte van de aanhouding van [medeverdachte 1] voor betrokkenheid bij juist dit transport alvorens dit in de media bekend werd en vertelde hij dat het er niet goed uitzag en dat ze moeten kijken wat er gaat gebeuren maar ook heeft de verdachte geen enkele uitleg gegeven waarover de gesprekken dan zouden gaan. Dat de verdachte spreekt over 50 kilogram terwijl 60 kilogram is onderschept en dat hij in maart 2019 spreekt over ongeveer een jaar geleden terwijl een en ander zich in juni 2018 afspeelde acht het Gerecht van ondergeschikt belang en leidt niet tot een ander oordeel. Het verweer wordt verworpen.




Strafbaarheid en kwalificatie van het bewezen verklaarde




Het bewezen verklaarde is voorzien bij artikel 3 eerste lid aanhef onder c en A van de Opiumwet 1960 BES en strafbaar gesteld in artikel 11 eerste lid aanhef onder a van die wet. 





Het wordt als volgt gekwalificeerd: 




Medeplegen van opzettelijk handelen in strijd met artikel 3 eerste lid van de Opiumwet 1960 BES.




Er zijn geen feiten of omstandigheden aannemelijk geworden die de strafbaarheid van het bewezen verklaarde uitsluiten.




Strafbaarheid van de verdachte




Er zijn geen feiten of omstandigheden aannemelijk geworden die de strafbaarheid van de verdachte uitsluiten. 



De verdachte is daarom strafbaar voor het hiervoor bewezen verklaarde.




Oplegging van straf 




Bij de bepaling van de op te leggen straf wordt gelet op de aard en de ernst van hetgeen bewezen is verklaard op de omstandigheden waaronder het bewezen verklaarde is begaan op de mate waarin de gedraging aan de verdachte te verwijten is en op de persoon van de verdachte zoals een en ander bij het onderzoek ter terechtzitting naar voren is gekomen. Daarbij wordt rekening gehouden met de ernst van het bewezen verklaarde in verhouding tot andere strafbare feiten zoals die onder meer tot uitdrukking komt in het hierop gestelde wettelijke strafmaximum en in de straffen die voor soortgelijke feiten worden opgelegd.



De verdachte heeft zich samen met anderen schuldig gemaakt aan uitvoer van een grote hoeveelheid cocaïne. Deze hoeveelheid kan alleen bestemd zijn geweest voor verdere verspreiding en handel. Cocaïne is een stof die zeer schadelijk is voor de gebruikers ervan. De verspreiding van en de handel in cocaïne vormt direct en indirect een ernstige bedreiging voor de samenleving door de criminaliteit en overlast die daarmee gepaard gaan. Ook levert het gebruik van cocaïne grote gevaren op voor de gezondheid van de gebruikers ervan. Dit alles heeft de verdachte er niet van weerhouden het onderhavige feit te plegen. Hij heeft alleen oog gehad voor zijn eigen financieel gewin. Het Gerecht rekent de verdachte zijn handelen zwaar aan.



Voorts heeft het Gerecht de rol van de verdachte bij de uitvoer van de cocaïne in strafverzwarende zin laten meewerken. Het Gerecht merkt de verdachte aan als organisator van het transport. Deze rol volgt rechtstreeks uit meerdere tot het bewijs gebezigde gesprekken die de verdachte met derden heeft gevoerd.



Voor wat betreft de persoon van de verdachte heeft het Gerechtkennisgenomen van het de verdachte betreffende voorlichtingsrapport van UO Stichting Reclassering Caribisch Nederland d.d. 9 augustus 2019.



Naar het oordeel van het Gerecht kan gelet op de ernst van het bewezen verklaarde niet worden volstaan met een andere of lichtere sanctie dan een straf die een onvoorwaardelijke vrijheidsbeneming met zich brengt.



Het Gerecht is na dit alles te hebben afgewogen tot de slotsom gekomen dat de door de officier van justitie gevorderde gevangenisstraf van 6 jaren passend en geboden is. De verdachte zal daartoe dan ook worden veroordeeld.  




Toepasselijke wettelijke voorschriften




De op te leggen straf is behalve op de reeds aangehaalde wettelijke voorschriften gegrond op artikel 49 van het Wetboek van Strafrecht BES en artikel 11 van de Opiumwet 1960 BES zoals deze luidden ten tijde van het bewezen verklaarde. 







BESLISSING


Het Gerecht:



verklaart wettig en overtuigend bewezen dat de verdachte het ten laste gelegde feit heeft begaan; 



verklaart niet bewezen hetgeen aan de verdachte meer of anders ten laste is gelegd dan hierboven bewezen is verklaard en spreekt hem daarvan vrij;



kwalificeert het bewezen verklaarde als hiervoor omschreven;



verklaart het bewezen verklaarde strafbaar en de verdachte daarvoor strafbaar;



veroordeelt de verdachte tot een gevangenisstraf voor de 6 (zes) jaren;



beveelt dat de tijd die door de verdachte voor de tenuitvoerlegging van deze uitspraak in verzekering en in voorlopige hechtenis is doorgebracht bij de tenuitvoerlegging van de opgelegde gevangenisstraf in mindering wordt gebracht.




Dit vonnis is gewezen door de rechter mr. A.J.M. van Gink bijgestaan door 
R.A. Caupain (zittingsgriffier) en op 21 augustus 2019 in tegenwoordigheid van de griffier uitgesproken ter openbare terechtzitting van het Gerecht op Bonaire.





Hierna wordt tenzij anders vermeld telkens verwezen naar ambtsedige - en door de desbetreffende verbalisant(en) in wettelijke vorm opgemaakte - processen-verbaal en overige geschriften die als bijlagen zijn opgenomen in het eindproces-verbaal van de Afdeling Tactiek Bonaire RST Special Police Taskforce Koninklijke Marechaussee d.d. 12 juli 2019 geregistreerd onder documentcode TUNA-AD/ZD-EJ en de onderzoeksnaam “TUNA”. 


 Proces-verbaal d.d. 29 juni 2018 contentieusnummer: 2018-0297-08755 Einddossier pagina 22. 


 Proces-verbaal d.d. 27 juni 2018 mutatienummer: PL27QR/18-053265 Einddossier pagina 23-26. 


 Proces-verbaal van bevinding (m.b.t. uitpakken verdovende middelen zending) d.d. 16 augustus 2018 mutatienummer: PL27QR/18-053265 Einddossier pagina 56-96. 


 Schriftelijk bescheid te weten rapporten van W. Wind wetenschappelijk medewerker bij het Douane Laboratorium van de Belastingdient te Amsterdam van het district Koninklijke Marechaussee Luchtvaart Schiphol d.d. 30 augustus 2018 Zaaksdossier [verdachte 1] proces-verbaalnummer: 201904010943.5846 pagina 39-58.


 Proces-verbaal d.d. 27 juni 2018 mutatienummer: PL27QR/18-053265 Einddossier pagina 27-28. 


 Proces-verbaal d.d. 2 juli 2018 mutatienummer: PL27QR/18-053265 opgemaakt en ondertekend door verbalisanten [verbalisant 8] voornoemd en [verbalisant 9]  Einddossier pagina 29-36. 


 Schriftelijk bescheid te weten rapport Dactyloscopische Onderzoek [Operationeel Specialist Biometrie ] Operationeel Specialist Biometrie bij de Politie Landelijke Eenheid te Driebergen d.d. 20 november 2018 aanvullend proces-verbaal [medeverdachte 1] pagina 14-15. 


 Proces-verbaal van bevindingen d.d. 13 september 2018 Onderzoek: Parrotfish/KMAR2018/4 proces-verbaalnummer: 58 Einddossier pagina 197-199. 


 Proces-verbaal van bevindingen d.d. 25 september 2018 onderzoek: Parrotfish proces-verbaalnummer: 20 Einddossier pagina 153-166.


 Proces-verbaal van bevindingen d.d. 20 oktober 2016 Onderzoek: Goud proces-verbaalnummer: 532 Einddossier pagina 110. 


 Proces-verbaal van bevindingen d.d. 5 juni 2019 Onderzoek: Tuna proces-verbaalnummer: 20190604 Einddossier pagina 152. 


 Schriftelijk bescheid te weten SPRAAK telefoongesprek Onderzoek: Tuna sessienummer: 61 Einddossier pagina 576-578. 


 Proces-verbaal van verhoor getuige d.d. 20 juni 2019 Onderzoek: TUNA/2018/BON/0054 proces-verbaalnummer: 715 Einddossier pagina 140-146. 


 Schriftelijk bescheid te weten OVC-gesprekken Onderzoek: Tuna sessienummers: 2524-2526 Einddossier pagina 146-151. 


 Proces-verbaal van bevindingen d.d. 6 juni 2019 Onderzoek: Tuna proces-verbaalnummer: 696 Einddossier pagina 167-174. 


 Schriftelijk bescheid te weten OVC-gesprek Onderzoek: Tuna sessienummer: 358 Einddossier pagina 175. 


 Schriftelijk bescheid te weten OVC-gesprek Onderzoek: Tuna sessienummer: 2772 Einddossier pagina 176. 


 Schriftelijk bescheid te weten OVC-gesprek Onderzoek: Tuna sessienummer: 3092 Einddossier pagina 177-178. 


 Schriftelijk bescheid te weten OVC-gesprek Onderzoek: Tuna sessienummer: 3094 Einddossier pagina 179-181. 


 Schriftelijk bescheid te weten OVC-gesprek Onderzoek: Tuna sessienummer: 3098 Einddossier pagina 182-185. 


 Schriftelijk bescheid te weten OVC-gesprek Onderzoek: Tuna sessienummer: 3100 Einddossier pagina 186-188. 


 Schriftelijk bescheid te weten OVC-gesprek Onderzoek: Tuna sessienummer: 3102 Einddossier pagina 189-191. 


 Proces-verbaal van bevinding d.d. 28 mei 2019 Onderzoek: Tuna proces-verbaalnummer: 683 Einddossier pagina 222-226. 


 Schriftelijk bescheid te weten OVC-gesprek Onderzoek: Tuna sessienummer: 5250 Einddossier pagina 227. 


 Schriftelijk bescheid te weten OVC-gesprek Onderzoek: Tuna sessienummer: 5477 en 5478 Einddossier pagina 229-230. 


 Proces-verbaal van relaas d.d. 12 juli 2019 paragraaf 7.1.3 pagina 12. 


 Proces-verbaal van relaas d.d. 12 juli 2019 paragraaf 7.1.4 pagina 12. 


 Proces-verbaal informatie d.d. 25 juni 2018 proces-verbaalnummer: 2018.045 Einddossier pagina 21. 

