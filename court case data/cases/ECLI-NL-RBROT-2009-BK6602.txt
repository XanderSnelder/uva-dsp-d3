
RECHTBANK ROTTERDAM

Sector strafrecht


Parketnummer: 10/711097-09
Datum uitspraak: 7 december 2009
Tegenspraak 



Vonnis van de rechtbank Rotterdam meervoudige kamer voor strafzaken in de zaak  tegen de verdachte:


[verdachte]
geboren op [geboortedatum] 1981 te [geboorteplaats]
ingeschreven in de gemeentelijke basisadministratie op het adres [adres]
raadsman mr. E.P. Schamle advocaat te Rotterdam.



ONDERZOEK OP DE TERECHTZITTING

Het onderzoek op de terechtzitting heeft plaatsgevonden op 23 november 2009.


TENLASTELEGGING

Aan de verdachte is ten laste gelegd hetgeen is vermeld in de dagvaarding zoals deze op de terechtzitting overeenkomstig de vordering van de officier van justitie is gewijzigd. De tekst van de gewijzigde tenlastelegging is als bijlage aan dit vonnis gehecht. Deze bijlage maakt deel uit van dit vonnis.

Het ten laste gelegde komt er op neer dat de verdachte opzettelijk verschillende soorten verdovende middelen (onder 1 tenlastegelegde) en een verboden geneesmiddel (onder 2 tenlastegelegde) voorhanden heeft gehad. 


EIS OFFICIER VAN JUSTITIE


De officier van justitie mr. Den Hollander heeft gerekwireerd tot: 
- bewezenverklaring van het ten laste gelegde;
- veroordeling van de verdachte tot een gevangenisstraf voor de duur van 120 dagen met aftrek van voorarrest waarvan 44 dagen voorwaardelijk met een proeftijd van 2 jaar.



MOTIVERING VRIJSPRAAK

Het onder 2 tenlastegelegde is niet wettig en overtuigend bewezen. Met name wordt niet bewezen geacht het bestanddeel dat voor het geneesmiddel mCPP geen handelsvergunning geldt. Enig bewijs daarvoor ontbreekt. 


BEWIJSMOTIVERING EN BEWEZENVERKLARING

Van de volgende niet betwiste feiten en omstandigheden wordt uitgegaan: 


Op 14 augustus 2009 zijn te Hellevoetsluis door de politie in een tas van de verdachte de volgende goederen aangetroffen.
- 1 envelopje met een witte stof gewicht 044gram;
- 1 envelopje met een lichtbruine stof gewicht 038gram;
- 1 envelopje met een witte stof gewicht 028gram;
- 6 zakjes met een wit gekleurde vloeibare substantie totaal gewicht 2940gram;
- 1 zakje met een lichtgeel gekleurde vloeibare substantie gewicht 678gram.  



De gevonden goederen zijn op de volgende wijze gemerkt en naar het Nederlands Forensisch Instituut (NFI) gestuurd voor verder onderzoek:
- 1 wikkel met wit poeder gewicht 044gram kreeg NFI code AABD6618NL;
- 1 wikkel met bruine poeder gewicht 038gram kreeg NFI code AABD6613NL;
- 1 wikkel met witte poeder gewicht 028gram kreeg NFI code AABD6617NL;
- van de 7 zakjes gewicht 3618 gram zijn 2 zakjes ingezonden naar het NFI 1 zakje crèmekleurig geklonterd poeder kreeg NFI code AABD6616NL en 1 zakje crèmekleurig pasta-achtige substantie kreeg NFI code AABD6615NL. 

 

Door het Nederlands Forensisch Instituut is na onderzoek is het volgende vastgesteld:
- onderzoeksmateriaal  met kenmerk AABD6618NL bevat cocaïne;
- onderzoeksmateriaal met kenmerk AABD6613NL bevat MDMA;
- onderzoeksmateriaal met kenmerk AABD6617NL bevat amfetamine;
- onderzoeksmateriaal met kenmerk AABD6615NL bevat amfetamine;
- onderzoeksmateriaal met kenmerk AABD6616NL bevat amfetamine.  


De verdachte was er van op de hoogte dat in zijn tas stoffen met cocaïne MDMA en amfetamine zaten.  

Gelet op het bovenstaande is wettig en overtuigend bewezen dat de verdachte het onder 1 ten laste gelegde heeft begaan op die wijze dat:

hij op  14 augustus 2009 te Hellevoetsluis opzettelijk aanwezig heeft gehad


- ongeveer 044 gram althans een gebruikershoeveelheid cocaïne en
- ongeveer 038 gram althans een gebruikershoeveelheid MDMA en
- ongeveer 3646 gram amfetamine althans eenhandelshoeveelheid(  amfetamine
zijnde amfetamine en MDMA  en cocaïne 
middellen vermeld op de bij de Opiumwet behorende lijst I;



2.
hij op  14 augustus 2009 te Hellevoetsluis opzettelijk een geneesmiddel te weten een hoeveelheid van 157 pillen met het middel MCPP (metachloorphenylpiperazine) waarvoor geen handelsvergunning geldt in voorraad heeft gehad.


Hetgeen meer of anders is ten laste gelegd is niet bewezen. De verdachte moet daarvan worden vrijgesproken.


STRAFBAARHEID FEITEN

De bewezen feiten leveren op:
 
Opzettelijk handelen in strijd met het in artikel 2 onder C van de Opiumwet gegeven verbod meermalen gepleegd.

Het feit is strafbaar.


STRAFBAARHEID VERDACHTE

De verdachte is strafbaar.


STRAFMOTIVERING 

De straf die aan de verdachte wordt opgelegd is gegrond op de ernst van de feiten de omstandigheden waaronder de feiten zijn begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen. 

De verdachte heeft een gebruikershoeveelheid cocaïne een gebruikershoeveelheid MDMA en een handelshoeveelheid amfetamine voorhanden gehad. Amfetamine cocaïne en MDMA zijn harddrugs die een ernstige bedreiging vormen voor de volksgezondheid. Bovendien gaat het gebruik van harddrugs vaak daarmee gepaard met crimineel gedrag. 

Niet aannemelijk wordt geacht dat de middelen die de verdachte in zijn bezit had uitsluitend voor eigen gebruik waren zoals de verdachte heeft verklaard. In zijn nadeel weegt mee dat de verdachte op dit punt geen openheid van zaken heeft gegeven nog daargelaten dat het bezit van harddrugs ook niet is toegestaan voor eigen gebruik.

Op dergelijke feiten kan niet anders worden gereageerd dan met het opleggen van een gevangenisstraf van enige duur. 

Bij het bepalen van die duur is in het voordeel van de verdachte in aanmerking genomen dat hij blijkens het op zijn naam gesteld uittreksel uit de Justitiële Documentatie d.d. 17 augustus 2009 niet eerder is veroordeeld voor soortgelijke strafbare feiten. 

Uit het reclasseringsrapport van 19 oktober 2009 dat over de verdachte is uitgebracht komt naar voren dat hij overmatig drugs gebruikte aanvankelijk weed en XTC en de laatste maanden voor zijn arrestatie ook amfetamine. Volgens zijn verklaring tegenover de politie zou hij ook wel eens cocaïne hebben gebruikt. De rechtbank vindt dit zorgelijk. Aan de andere kant wordt in het rapport opgemerkt dat de verdachte over komt als iemand die zijn verantwoordelijkheden kent. Hij heeft een eigen bedrijf gestart en vindt werken belangrijk. Blijkens zijn verklaring op de zitting is de verdachte na zijn schorsing uit voorlopige hechtenis ook vrijwel meteen weer aan de slag gegaan. 

Op grond van een en ander en tevens gezien de nog jonge leeftijd van de verdachte wordt aanleiding gezien een gedeelte van de gevangenisstraf voorwaardelijk op te leggen. Dit voorwaardelijk strafdeel dient er mede toe om de verdachte er van te weerhouden in de toekomst opnieuw strafbare feiten te plegen. 

Alles afwegend wordt na te noemen straf passend en geboden geacht.


IN BESLAG GENOMEN VOORWERPEN


Onder de verdachte zijn de volgende voorwerpen in beslag genomen en nog niet aan hem teruggegeven:
- een telefoon merk Nokia type 1650 zwart van kleur; en 
- een geldbedrag groot € 28820 euro (zegge: tweehonderdachtentachtig euro en twintig eurocent).


De officier geeft te kennen dat zij zorg zal dragen voor de teruggave van deze voorwerpen aan de verdachte. 

De rechtbank zal de officier van justitie een dienovereenkomstige last geven. 


TOEPASSELIJKE WETTELIJKE VOORSCHRIFTEN

Gelet is op de artikelen 14a 14b 14c en 57 van het Wetboek van Strafrecht de artikelen 2 en 10 van de Opiumwet artikelen 1 en 40 van de Geneesmiddelenwet en de artikelen 1 2 en 6 van de Wet op de economische delicten.
 

BESLISSING

De rechtbank:

verklaart niet bewezen dat de verdachte het onder 2 ten laste gelegde feit heeft begaan en spreekt de verdachte daarvan vrij;

verklaart bewezen dat de verdachte het onder 1 ten laste gelegde feit zoals hiervoor omschreven heeft begaan;

verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte ook daarvan vrij;

stelt vast dat het bewezen verklaarde oplevert het hiervoor vermelde strafbare feit;

verklaart de verdachte strafbaar;

veroordeelt de verdachte tot een gevangenisstraf voor de tijd van 120 (honderdtwintig) dagen;

bepaalt dat  van deze gevangenisstraf een gedeelte groot 43 (drieënveertig) dagen niet ten uitvoer zal worden gelegd tenzij de rechtbank later anders mocht gelasten;


stelt daarbij een proeftijd vast van 2 (twee) jaren; de tenuitvoerlegging kan worden gelast 
indien de veroordeelde zich vóór het einde van de proeftijd aan een strafbaar feit schuldig maakt;


beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht;

beslist ten aanzien van de onder de verdachte in beslag genomen en nog niet teruggegeven voorwerpen als volgt: gelast de teruggave aan de verdachte van: een zwarte telefoon merk Nokia type 1650 en een geldbedrag groot € 28820 euro (tweehonderdtweeëntachtig euro en twintig eurocent) .

heft op het geschorste bevel tot voorlopige hechtenis van de verdachte.



Dit vonnis is gewezen door:
mr. Asscheman-Versluis voorzitter
en mrs. Van Dort en Huisman rechters
in tegenwoordigheid van mr. De Bruijn griffier
en uitgesproken op de openbare terechtzitting van deze rechtbank op 7 december 2009.


De oudste en jongste rechter zijn buiten staat dit vonnis mede te ondertekenen.
 

Bijlage bij vonnis van 7 december 2009:



TEKST GEWIJZIGDE TENLASTELEGGING
Aan de verdachte wordt ten laste gelegd dat 



1. 
hij op of omstreeks 14 augustus 2009 te Hellevoetsluis opzettelijk aanwezig heeft gehad
- ongeveer 044 gram althans een (gebruikers)hoeveelheid cocaïne in elk
  geval een of meer (gebruikers)hoeveelheid van een materiaal bevattende
  cocaïne en/of
- ongeveer 038 gram althans een (gebruikers)hoeveelheid heroïne in elk
  geval een (gebruikers)hoeveelheid van een materiaal bevattende heroïne en/of
- ongeveer 038 gram althans een (gebruikers)hoeveelheid MDMA in elk
  geval een (gebruikers)hoeveelheid van een materiaal bevattende MDMA en/of
- ongeveer 3646 gram amfetamine althans een of meer
  (gebruikers-/handels)hoeveelhe(i)d(en) van een materiaal bevattende
  amfetamine
zijnde amfetamine en/of MDMA en/of MMDA en/of cocaïne en/of heroïne (een)
middel(len) vermeld op de bij de Opiumwet behorende lijst I dan wel
aangewezen krachtens het vijfde lid van artikel 3a van die wet;
(art. 2/C OW)



2.
hij op of omstreeks 14 augustus 2009 te Hellevoetsluis opzettelijk een geneesmiddel te weten een hoeveelheid van 157 pillen met het middel MCPP (metachloorphenylpiperazine) waarvoor geen handelsvergunning geldt in voorraad heeft gehad.
(artikel 40 lid 2 van de Geneesmiddelenwet)

