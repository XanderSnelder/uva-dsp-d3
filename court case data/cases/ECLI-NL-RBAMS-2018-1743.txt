

RECHTBANK AMSTERDAM




VONNIS





Parketnummer: 13/730061-17 (Promis)
Datum uitspraak: 27 februari 2018
Vonnis van de rechtbank Amsterdam meervoudige strafkamer in de strafzaak tegen




	[verdachte] 

	geboren te [geboorteplaats] ( [geboorteland] ) op [geboortedag] 1978 
zonder vaste woon- of verblijfplaats in Nederland.




1Het onderzoek ter terechtzitting


Op de zitting van 27 februari 2018 is door de rechtbank de zaak tegen verdachte inhoudelijk behandeld. Verdachte was hierbij aanwezig. 
De rechtbank heeft kennisgenomen van de vordering van de officieren van justitie mrs. A. van de Venn en M.A. van der Vlugt en van wat verdachte en zijn raadsman mr. C.J.J. Visser naar voren hebben gebracht.




2Tenlastelegging
Verdachte wordt – na wijziging van de tenlastelegging op de zitting van 27 februari 2018 –  ervan beschuldigd dat hij zich op 15 november 2017 schuldig heeft gemaakt aan 



het (in vereniging) bewerken/ verwerken/ verkopen/ afleveren/ verstrekken/ vervoeren/ aanwezig hebben van diverse soorten harddrugs: 293 XTC tabletten (MDMA) 511 gram cocaïne 664 eenheden 25B NBOMe 077 gram tetrahydrocannabinol en/of 369 gram hennepolie; 


het (in vereniging) bewerken/ verwerken/ verkopen/ afleveren/ verstrekken/ vervoeren/ aanwezig hebben van diverse soorten softdrugs: 873 kilogram weed 5524 kilogram hasjiesj 3033 kilogram hennep en/of 602 kilogram voorgedraaide joints; 


het (in vereniging) voorhanden hebben van diverse goederen om de productie van MDMA cocaïne 25B NBOMe en/of ketamine voor te bereiden/ te bevorderen; 


het (in vereniging) witwassen van € 144.030- en/of 018 bitcoins.




De tekst van de hele tenlastelegging is opgenomen in bijlage I. 





3Vrijspraak


3.1


Inleiding

Naar aanleiding van schriftelijke informatie van het Landelijk Internationaal Rechtshulp Centrum (LIRC) over een ontmoeting op 15 november 2017 tussen meerdere personen omtrent een levering van drugs in Ierland en de geldoverdracht daarvan is door de politie een observatie gestart. Het observatieteam heeft een aantal verdachten gevolgd naar onder meer de adressen [adres 1] en [adres 2] te Amsterdam. Na de aanhouding van de verdachten op verschillende locaties zijn deze woningen doorzocht. In de woning aan de [adres 2] is daarbij het volgende aangetroffen: verschillende soorten en hoeveelheden harddrugs en softdrugs diverse goederen die mogelijk in verband kunnen worden gebracht met het voorbereiden of bewerken van harddrugs en een geldbedrag van € 144.030- en 018 bitcoins. De vraag is nu – kort gezegd – of bij verdachte sprake is van wetenschap van de aanwezigheid van deze goederen of hij daarover de beschikkingsmacht had en of dit strafbaar is. 




3.2


Het standpunt van het Openbaar Ministerie

De officieren van justitie vinden dat feit 1 2 en 3 bewezen kunnen worden. Uit de observatie blijkt dat de verdachte en de twee medeverdachten [medeverdachte 1] en [medeverdachte 2] gezamenlijk vanuit een woning aan de [adres 3] in Amstelveen naar de woning in de [adres 2] worden gebracht door medeverdachte [medeverdachte 3] . Zij verblijven uiteindelijk enkele uren in die woning die door medeverdachte [medeverdachte 4] wordt gehuurd. Op basis van de bevindingen in- en rondom het distributiepand op de [adres 2]  de contacten met de Nederlandse medeverdachten en het opvallende sms-bericht en telefoongesprek van medeverdachte [medeverdachte 1]  kan worden vastgesteld dat ook verdachte wetenschap en zeggenschap had ten aanzien van de drugs en voorbereidingsmiddelen die in die woning zijn aangetroffen.
Verdachte dient wel van het witwassen te worden vrijgesproken omdat zijn wetenschap van de geldbedragen en de bitcoins niet kan worden vastgesteld. 




3.3


Het standpunt van de verdediging

De raadsman heeft de rechtbank verzocht verdachte vrij te spreken van alle tenlastegelegde feiten. Verdachte is zich niet bewust geweest van de in de tenlastelegging genoemde goederen. Daarvoor bevindt zich ook geen bewijs in het dossier. Verdachte was slechts op bezoek en hij is alleen in de woonkamer en in het toilet van de genoemde woning aan de [adres 2] geweest. Daar zijn de tenlastegelegde goederen niet door de politie aangetroffen. Het is dan ook onmogelijk om vol te houden dat verdachte over de aangetroffen verdovende middelen kon beschikken. Datzelfde geldt voor het aangetroffen geldbedrag en de bitcoins. Verdachte had het geld niet aanwezig hij was zich er niet van bewust en hij had er geen beschikkingsmacht over. 




3.4


Het oordeel van de rechtbank

Het dossier bevat onvoldoende aanwijzingen waaruit blijkt van enige wetenschap van verdachte over de in de woning aan de [adres 2] aanwezige verdovende middelen geldbedragen bitcoins en aanverwante zaken. Hoewel er aanwijzingen bestaan dat verdachte wel betrokken is bij de handel in verdovende middelen kan hieruit en uit de enkele aanwezigheid van verdachte in de bewuste woning niet worden afgeleid dat hij wetenschap had van de goederen die daar zijn aangetroffen. In het bijzonder omdat deze voorwerpen op de eerste verdieping en in de kruipruimte zijn gevonden en niet kan worden vastgesteld dat verdachte daar is geweest. Het sms-bericht dat is gevonden in de telefoon van medeverdachte [medeverdachte 1] met de mededeling op 15 november 2017 dat hij in een meeting zit waarbij hij een foto van wiet heeft gestuurd verandert daar niets aan. Dit bericht zegt immers niets over de wetenschap van verdachte over de goederen die in de [adres 2] zijn aangetroffen. Nu zijn wetenschap niet kan worden vastgesteld komt de rechtbank niet toe aan de vraag of verdachte ook de beschikkingsmacht over de aangetroffen goederen had. Kortom de rechtbank acht de tenlastegelegde feiten niet bewezen. Verdachte zal geheel worden vrijgesproken. 






4Beslag


Onder verdachte zijn de volgende voorwerpen in beslag genomen:



Een Nokia telefoon vallende onder goednummer 5485015;


Een IPhone vallende onder goednummer 5485016;


Geld € 1.620- vallende onder goednummer 5485306.





Teruggave aan verdachte

Nu verdachte wordt vrijgesproken van de tenlastegelegde feiten kunnen voornoemde in beslag genomen goederen worden teruggegeven aan verdachte. 





5Beslissing


De rechtbank komt op grond van het voorgaande tot de volgende beslissing.



Verklaart het tenlastegelegde niet bewezen en spreekt verdachte daarvan vrij.



Gelast de teruggave aan verdachte van:



Een Nokia telefoon vallende onder goednummer 5485015;


Een IPhone vallende onder goednummer 5485016;


Geld € 1.620- vallende onder goednummer 5485306.





Dit vonnis is gewezen door 
mr. G.M. van Dijk 	voorzitter
mrs. G.H. Marcus en M.C.M. Hamer 	rechters
in tegenwoordigheid van mr. M. van der Mark 	griffier
en uitgesproken op de openbare terechtzitting van deze rechtbank van 27 februari 2018.



