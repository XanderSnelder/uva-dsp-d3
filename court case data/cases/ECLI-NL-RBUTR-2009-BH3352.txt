
RECHTBANK UTRECHT

Sector strafrecht

parketnummer: 16-600375-08 [P]

vonnis van de meervoudige kamer d.d. 17 februari 2009

in de strafzaak tegen


[verdachte]
geboren op [geboortedatum] 1970 te [geboorteplaats]
wonende te [woonadres] [woonplaats]. 
Raadsman: mr. W.J. Ausma advocaat te Utrecht.



1	Onderzoek van de zaak
Dit vonnis is gewezen naar aanleiding van het onderzoek op de terechtzittingen van 9 juli 2008 17 september 2008 24 september 2008 27 oktober 2008 1 december 2008 15 december 2008 19 januari 2009 en 20 januari 2009 waarbij de officier van justitie en de verdediging hun standpunten kenbaar hebben gemaakt.



2	De tenlastelegging
De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat verdachte:
Feit 1 primair: heeft gepoogd in vereniging met voorbedachten rade [aangever 1] van het leven te beroven althans zwaar lichamelijk letsel toe te brengen.
Feit 1 subsidiair: [aangever 1] in vereniging heeft bedreigd met de dood dan wel zware mishandeling.
Feit 2 primair: heeft gepoogd in vereniging met voorbedachten rade [aangever 2] van het leven te beroven althans zwaar lichamelijk letsel toe te brengen.
Feit 2 subsidiair: [aangever 2] in vereniging heeft bedreigd met de dood dan wel zware mishandeling.
Feit 3: in vereniging met een ander of anderen opzettelijk 460 hennepplanten heeft gekweekt dan wel voorhanden heeft gehad. 


3	Feiten en omstandigheden

3.1	Inleiding

Op 28 maart 2008 heeft een schietpartij plaatsgevonden in en rondom een tot kantoor verbouwde garage behorende bij de woning aan de [adres] te [plaats] alwaar [x] woonde c.q. zijn bedrijf voerde. Hierbij raakten [aangever 1] [aangever 2] [verdachte] [aangever 3] en [aangever 4] gewond.

3.2	Vaststaande feiten en omstandigheden

Letsels

Aan de benen en het scrotum van [aangever 1] werden meerdere ovaalvormige huiddefecten gezien welke het resultaat bleken te zijn van chirurgisch ingrijpen. Ter bevordering van de wondgenezing waren avitale en/of rafelige delen van de oorspronkelijke wond verwijderd. Op grond van de waargenomen wondaspecten bij forensisch-medisch onderzoek zijn derhalve geen wondballistische interpretatie en conclusies mogelijk. Uit de medische verslaglegging en uit de bevindingen bij lichamelijk onderzoek bleek dat er verbindende wondkanalen bestonden tussen vier maal twee huiddefecten: drie door het linker been en één door het scrotum. Daarnaast bevond zich onder het rechteroog een paars rode verkleuring en een ontvelling aldaar die was afgedekt door een bloedkorst. Juist buiten de rechter mondhoek was een gebied van onscherp begrensde paarse verkleuring . Op 28 maart 2008 is operatief een kogel van het kaliber .45 uit de rechter heup van [aangever 1] verwijderd . 

[aangever 2] had een wondkanaal passend bij het meest waarschijnlijke traject van passage van een projectiel van links aan de voorzijde van de borstkas ongeveer 7 centimeter onder de tepel tot rechts achter- en zijwaarts in de flank ter hoogte van de twaalfde rib. Bij een operatie in het ziekenhuis werden diverse perforaties aangetroffen in het middenrif de ophangband van de dunne darm en de dikke darm. Twee delen van de dunne darm en een stuk van de dikke darm werden verwijderd. Bij een tweede operatie werd de continuïteit van het maagdarmkanaal hersteld. De perforerende letsels in de buikholte met beschadiging van de dunne en dikke darm konden als levensbedreigend worden aangemerkt. Daarnaast kon de aanwezigheid van lucht in de borstkas in relatie tot het traject van het projectiel als potentieel levensbedreigend worden beschouwd. Verder had [aangever 2] als inschotverwonding gekwalificeerd letsel aan de buitenzijde van het linker bovenbeen en als uitschotverwonding benoemd letsel aan de binnen- en achterzijde van dat bovenbeen. Er was aldus kennelijk sprake van twee doorschotverwondingen. De bevindingen bij het lichamelijk onderzoek van [aangever 2] in het kader van de forensisch medische evaluatie zijn van beperkte waarde omdat de letsels chirurgisch zijn veranderd. Er waren aanwijzingen voor een gedeeltelijke klaplong aan de linkerzijde .

Bij lichamelijk onderzoek van [verdachte] op 30 maart 2008 zijn drie buikwonden waargenomen: een ovaalvormig huiddefect circa 4 centimeter boven het niveau van de navel en 15 centimeter rechts van de middenlijn een ovaalvormig huiddefect circa 11 centimeter boven het niveau van de navel en 6 centimeter links van de middenlijn en een horizontaal georiënteerde streepvormige ontvelling van 25 bij 02 centimeter circa 16 centimeter boven het niveau boven de navel. De diepte van de wonden bleef beperkt tot de onderhuidse weke delen de buik- en borstholte waren niet aangedaan. De twee ovaalvormige huiddefecten waren het gevolg van chirurgisch ingrijpen zodat geen wondballistische interpretatie en conclusies mogelijk waren .

Bij lichamelijk onderzoek van [aangever 4] op 30 maart 2008 bleek zich aan de buigzijde van de linker bovenarm op 5 centimeter boven de elleboogplooi een spits ovaalvormig huiddefect van circa 25 bij 2 centimeter te bevinden. Aan de strekzijde van de linkerbovenarm circa 18 centimeter boven het elleboogpunt bevond zich een spits ovaalvormig huiddefect van 25 bij 13 centimeter. De twee spits ovaalvormige huiddefecten waren het gevolg van chirurgisch ingrijpen zodat geen wondballistische interpretatie en conclusies mogelijk zijn .

[aangever 3] is op 8 mei 2008 lichamelijk onderzocht. Daarbij werden geen letsels vastgesteld die passen bij schotletsels of verwondingen met een leeftijd van circa 6 weken . Op 16 december 2008 is een kogel uit de rechter borst van [aangever 3] verwijderd en in beslag genomen . Deze kogel bleek te passen bij het kaliber .22 Long Rifle .


Plaats delict

In en buiten het kantoor van het perceel aan de [adres] te [plaats] zijn diverse kogels hulzen gedeformeerde kogelfragmenten een kogelfragment en een patroon aangetroffen. Op de vloer van het kantoor werd nabij de bureaustoel bloed aangetroffen waarvan een bemonstering is veiliggesteld . Op de plaats delict zijn geen vuurwapens aangetroffen .


Locaties munitieonderdelen

Naar aanleiding van genoemde schietpartij heeft de technische recherche op 28 maart 2008 onderzoek verricht in en rondom het perceel aan de [adres] te [plaats]. Hierbij werden in het kantoor munitieonderdelen van het kaliber .22 aangetroffen. In het kantoor en buiten op de oprit op de doorgang naar de tuin op de parkeerplaats naast de oprit en in de tuin aan het einde van de doorgang werden munitieonderdelen van het kaliber .45 gevonden. Buiten op de doorgang naar de tuin werden munitieonderdelen van het kaliber 9 mm aangetroffen . 


Schotrestenonderzoek NFI

Op de handen en/of mouwen van [aangever 1] [verdachte] en [aangever 4] zijn unieke en karakteristieke deeltjes aangetroffen die een relatie met een schietproces aantonen. De aangetroffen deeltjes op de handen kunnen afkomstig zijn van het zelf handelen met een vuurwapen contaminatie door het beschoten worden en contaminatie door het beschoten zijn .

Schotbeschadiging- en schootsafstandenonderzoek

De schotbeschadigingen die in de kleding van [aangever 1] [aangever 2] en [verdachte] zijn aangetroffen vertonen geen sporen van een schootsafstand van minder dan 50 centimeter .


Munitieonderzoek

Op de plaats delict zijn munitieonderdelen aangetroffen van de kalibers .22 .45 en 9 mm. De hulzen van het kaliber 9 mm Parabellum zijn vermoedelijk verschoten met een (semi-) automatisch pistool van het merk Glock kaliber 9 mm Parabellum. De hulzen van het kaliber .45 ACP waaronder een kogel die door een chirurg bij [aangever 1] is verwijderd zijn vermoedelijk verschoten met een semi-automatisch pistool van het merk Glock kaliber .45 ACP . 


Onderzoek naar biologische sporen en DNA-onderzoek

De bemonstering van het bloedspoor op de vloer nabij de bureaustoel kan afkomstig zijn van [aangever 4]. De berekende frequentie van het DNA-profiel van dit bloedspoor is kleiner dan één op één miljard . 


Gebeurtenissen op 28 maart 2008

[aangever 2] had op 28 maart 2008 een afspraak met [x] om financiële zaken met hem te regelen. Op voornoemde datum tussen 10.00 uur en 11.00 uur kwam [aangever 2] met [aangever 1] bij [x] in zijn tot kantoor verbouwde garage aan de [adres] te [plaats]. Vijf à tien minuten later kwamen [aangever 4] [verdachte] en [aangever 3] het kantoor binnen . [verdachte] en [aangever 4] wisten dat [aangever 2] op de bewuste dag een afspraak met [x] had aangezien [x] ze daarvan op de hoogte heeft gesteld . Op 28 maart 2008 te 10.31.54 uur heeft [x] een sms-bericht van [aangever 4] ontvangen inhoudende: “Bericht mij wel hefen als y her is ja afzender [j]” . [aangever 2] en [aangever 1] waren er niet van op de hoogte dat [aangever 4] [verdachte] en [aangever 3] op 28 maart 2008 naar het kantoor van [x] zouden komen .

[aangever 1] en [x] waren met elkaar in gesprek toen [aangever 4] [verdachte] en [aangever 3] het kantoor binnenkwamen  en één van hen vroeg aan wie de huur moest worden betaald . [aangever 4] stond achter [aangever 1]  en stelde vragen over een diefstal van een televisie . [aangever 1] stond op uit zijn stoel  waarna [aangever 4] hem sloeg  en vervolgens een vechtpartij om een vuurwapen tussen [aangever 1] en [aangever 4] ontstond . Bij deze worsteling is een vuurwapen afgegaan . [aangever 4] werd tijdens de worsteling met [aangever 1] in zijn arm geschoten . [aangever 3] had een vuurwapen van het merk Glock met in de houder 9 patronen van het kaliber .45 bij zich . In het kantoor van [x] heeft [aangever 3] twee keer met dit vuurwapen op de benen van [aangever 1] geschoten waarna hij het kantoor is uitgerend . Dit vindt bevestiging in de omstandigheid dat op 28 maart 2008 een kogel van het kaliber .45 chirurgisch uit de heup van [aangever 1] is verwijderd. [x] rende het kantoor uit naar buiten zodra hij een vuurwapen zag . [aangever 3] rende achter hem aan naar buiten . Op het moment dat [aangever 3] het kantoor verliet hoorde hij drie tot vijf schoten en voelde hij een inslag in zijn rechterarm .

Tevens vond in het kantoor een worsteling plaats tussen [verdachte] en [aangever 2]. Deze worsteling verplaatste zich naar buiten . [verdachte] heeft [aangever 2] buiten op een muurtje met bloembakken gegooid en heeft zich boven op [aangever 2] laten vallen. [aangever 2] had op dat moment een vuurwapen in zijn hand . Toen [aangever 3] het kantoor uitrende verkeerde hij in de veronderstelling dat [aangever 4] en [verdachte] achter hem aan kwamen. [aangever 3] merkte toen hij achter de haag met coniferen bij de parkeerplaatsen naast de woning van [x] stond dat zij niet met hem mee waren gegaan. [aangever 3] zag [verdachte] en [aangever 2] worstelend het kantoor van [x] uitkomen. Zij bewogen zich in de richting van het muurtje met de bloembakken . [aangever 3] stond aan de andere kant van dit muurtje op de parkeerplaats naast de woning van [x]. [aangever 3] heeft twee à drie keer kort achter elkaar op [aangever 2] geschoten . [aangever 2] is bij de buitenmuur van het kantoor op de grond terechtgekomen . [verdachte] is vervolgens de oprit van de woning afgelopen. Terwijl hij de oprit afliep keek hij om naar [aangever 2] en zag hij dat [aangever 2] met een vuurwapen op hem richtte. Vervolgens voelde [verdachte] een inslag in zijn buik. [verdachte] herkent zichzelf op de beeldopnamen die op 28 maart 2008 te 10.49.27 uur door een beveiligingscamera zijn gemaakt van de oprit van de woning van [x] als de man die neervalt vervolgens opstaat en de oprit afloopt . 

Nadat [aangever 3] op [aangever 2] had geschoten liep hij langs de coniferen terug naar de oprit. Hij pakte het vuurwapen van [aangever 2] op en stak dit in zijn zak . Voorts liep hij naar het kantoor waar [aangever 4] en [aangever 1] nog met elkaar aan het vechten waren. [aangever 1] drukte daarbij een vuurwapen op de borst van [aangever 4] . [aangever 3] richtte zijn vuurwapen op [aangever 1]  en zei tegen [aangever 1] dat hij zijn wapen weg moest gooien . [aangever 1] gooide zijn wapen van zich vandaan  waarna [aangever 4] [aangever 3] en [verdachte] de plaats delict hebben verlaten . [aangever 3] had zijn eigen vuurwapen en het wapen dat hij bij [aangever 2] had opgepakt toen bij zich . [aangever 2] en [aangever 1] bleven gewond achter op de plaats delict .

3.3	Niet vaststaande feiten en omstandigheden

De rechtbank constateert dat op grond van het onderzoek ter terechtzitting niet kan worden vastgesteld wie het vuurwapen waarmee de kogels van het kaliber 9 mm zijn afgeschoten en het vuurwapen waarmee de kogels van het kaliber .22 zijn afgeschoten naar de plaats delict hebben meegebracht. 

Tevens valt niet vast te stellen dat [aangever 1] en/of [verdachte] en/of [aangever 4] een vuurwapen heeft/hebben vastgehouden en daarmee heeft/hebben geschoten. De rechtbank merkt hierbij op dat de verklaringen die de verschillende getuigen ter terechtzitting hebben afgelegd hieromtrent tegenstrijdigheden vertonen en dat de rechtbank terughoudend met deze verklaringen omgaat nu al deze getuigen een rol hebben gespeeld in het onderhavige feitencomplex. Bovendien zijn er in het strafdossier geen objectieve aanknopingspunten te vinden waaruit de rechtbank kan afleiden wie van voornoemde personen of één van hen een vuurwapen heeft vastgehouden en daarmee heeft geschoten. 

3.4	Conclusies 

De rechtbank acht het niet aannemelijk dat [aangever 1] is geraakt door het vuurwapen van het kaliber .22 dat bij de worsteling tussen [aangever 1] en [aangever 4] is afgegaan aangezien de schotbeschadigingen die in de kleding van [aangever 1] zijn aangetroffen geen sporen vertonen van een schootsafstand van minder dan 50 centimeter.

In het kantoor zijn munitieonderdelen van de kalibers .22 en .45 aangetroffen en geen munitieonderdelen van het kaliber 9 mm. [aangever 3] had een vuurwapen van het kaliber .45 bij zich en heeft hiermee in het kantoor op de benen van [aangever 1] geschoten. Niet is gebleken dat [aangever 3] op het lichaam van [aangever 4] heeft geschoten. [aangever 3] heeft zijn wapen gedurende het gehele schietincident niet losgelaten. Nadat hij op de benen van [aangever 1] heeft geschoten heeft [aangever 3] het kantoor verlaten. Toen hij het kantoor verliet voelde [aangever 3] een inslag in zijn rechterarm. Uit de rechterborst van [aangever 3] is een kogel van het kaliber .22 operatief verwijderd. [aangever 1] en [aangever 4] zijn in het kantoor in een worsteling geraakt vanwege een vuurwapen bij één van beiden. Gelet op het voorgaande acht de rechtbank het aannemelijk dat het vuurwapen dat is afgegaan tijdens de worsteling tussen [aangever 4] en [aangever 1] van het kaliber .22 was.  De rechtbank concludeert dat [aangever 4] tijdens zijn worsteling met [aangever 1] is geraakt door een kogel van het kaliber .22 en dat [aangever 3] hierbij eveneens is geraakt door een kogel van het kaliber .22.

4	De beoordeling van het bewijs


4.1	Het standpunt van de officier van justitie
De officier van justitie acht niet wettig en overtuigend bewezen dat verdachte de onder 1 primair 1 subsidiair  en 2 primair ten laste gelegde feiten heeft begaan zodat verdachte hiervan dient te worden vrijgesproken. 


De officier van justitie acht wettig en overtuigend bewezen dat verdachte zich heeft schuldig gemaakt aan de onder 2 subsidiair en 3 ten laste gelegde feiten. Met betrekking tot het onder 2 subsidiair ten laste gelegde heeft de officier van justitie gesteld dat verdachte een vuurwapen heeft getrokken dit aan [aangever 2] heeft getoond en hem daarmee heeft bedreigd. Verdachte heeft het vuurwapen toonbaar naast zijn lichaam gehouden waarvan op dat moment onder de gegeven omstandigheden een dreigende werking is uitgegaan aldus de officier van justitie.


4.2	Het standpunt van de verdediging
De verdediging is van mening dat de rechtbank ten aanzien van de onder 1 primair 1 subsidiair 2 primair en 2 subsidiair ten laste gelegde feiten niet tot een bewezenverklaring kan komen aangezien niet kan worden vastgesteld dat verdachte een vuurwapen in zijn handen heeft gehad. 
De verdediging kan zich vinden in een bewezenverklaring van feit 3. 


4.3	Het oordeel van de rechtbank

Vrijspraak

Nu de rechtbank niet heeft kunnen vaststellen dat verdachte gedurende de schietpartij een vuurwapen in zijn handen heeft vastgehouden en daarmee heeft geschoten zoals onder 3.2 vermeld acht de rechtbank niet wettig en overtuigend bewezen dat verdachte zich heeft schuldig gemaakt aan de onder 1 primair 1 subsidiair 2 primair en 2 subsidiair ten laste gelegde feiten zodat hij hiervan zal worden vrijgesproken. 

De bewijsmiddelen

Op 28 maart 2008 is bij een onderzoek in een pand aan de [adres] te [plaats] een hennepkwekerij met 460 hennepplanten aangetroffen . Zowel [verdachte] als [aangever 4] hebben ter terechtzitting verklaard dat zij samen een hennepkwekerij hebben opgezet in voornoemd pand. Het energiecontract was op naam van [verdachte] afgesloten en zou op 28 maart 2008 op naam van iemand anders worden gezet . [aangever 4] heeft de benodigdheden voor de kwekerij gekocht en heeft een bedrag van € 20.000- in de kwekerij geïnvesteerd . 


4.4	De bewezenverklaring
Gelet op het voorgaande acht de rechtbank wettig en overtuigend bewezen dat verdachte het onder 3 ten laste gelegde feit heeft begaan in dier voege dat:



3.
op 28 maart 2008 te Uithoorn tezamen en in vereniging met een ander opzettelijk heeft geteeld (in een pand met het adres [adres]) 460 hennepplanten. 


De rechtbank acht niet bewezen hetgeen meer of anders is ten laste gelegd. Verdachte zal daarvan worden vrijgesproken.


5	De strafbaarheid van de feiten
Er zijn geen feiten of omstandigheden aannemelijk geworden die de strafbaarheid van het feit uitsluiten. Dit levert het in de beslissing genoemde strafbare feit op.



6	De strafbaarheid van verdachte 
Verdachte is strafbaar omdat niet is gebleken van een omstandigheid die zijn strafbaarheid uitsluit.


7	De strafoplegging


7.1	De vordering van de officier van justitie
De officier van justitie heeft op grond van hetgeen zij bewezen heeft geacht gevorderd aan verdachte op te leggen een gevangenisstraf van 360 dagen waarvan 173 dagen voorwaardelijk met een proeftijd van 2 jaren met opheffing van het reeds geschorste bevel tot voorlopige hechtenis van verdachte. 



7.2	Het standpunt van de verdediging
De verdediging heeft ter terechtzitting gesteld dat slechts strafoplegging dient te volgen met betrekking tot het onder 3 ten laste gelegde feit en kan zich vinden in een onvoorwaardelijk op te leggen gevangenisstraf gelijk aan de tijd die verdachte in voorarrest heeft doorgebracht. 



7.3	Het oordeel van de rechtbank
De rechtbank heeft bij de straftoemeting in het bijzonder het volgende in beschouwing genomen. 


Verdachte heeft zich met zijn mededader beziggehouden met het illegaal kweken van 460 hennepplanten. Gelet op de hoeveelheid planten was de hennep kennelijk bestemd om te worden verspreid onder handelaren en gebruikers van deze drugs. Door aldus te handelen heeft verdachte de volksgezondheid in gevaar gebracht. 

Naar het oordeel van de rechtbank is oplegging van een onvoorwaardelijke gevangenisstraf voor dit feit passend en geboden. 

In het voordeel van verdachte heeft de rechtbank bij de straftoemeting in aanmerking genomen dat verdachte niet eerder strafrechtelijk is veroordeeld.  

De rechtbank acht daarom anders dan de officier van justitie oplegging van een gevangenisstraf voor de duur van 2 maanden met aftrek van de tijd die verdachte in verzekering en voorlopige hechtenis heeft doorgebracht in overeenstemming met de aard en de ernst van het bewezenverklaarde de omstandigheden waaronder dit is begaan mede gelet op de persoon van verdachte zoals van een en ander bij het onderzoek ter terechtzitting is gebleken. 


8	De wettelijke voorschriften
De beslissing berust op artikel 47 van het Wetboek van Strafrecht en de artikelen 3 en 11 van de Opiumwet zoals deze artikelen luidden ten tijde van het bewezen verklaarde.



9	De beslissing
De rechtbank:



Vrijspraak
- spreekt verdachte vrij van de onder 1 primair 1 subsidiair 2 primair en 2 subsidiair ten laste gelegde feiten;




Bewezenverklaring
- verklaart het ten laste gelegde bewezen zodanig als hierboven onder 4.4 is omschreven;
- spreekt verdachte vrij van wat meer of anders is ten laste gelegd;



Strafbaarheid
- verklaart dat het bewezen verklaarde het volgende strafbare feit oplevert:
Feit 3: Medeplegen van opzettelijk handelen in strijd met een in artikel 3 onder B van de Opiumwet gegeven verbod;
- verklaart verdachte strafbaar;



Strafoplegging
- veroordeelt verdachte tot een gevangenisstraf van 2 maanden;


- bepaalt dat de tijd die verdachte voor de tenuitvoerlegging van deze uitspraak in voorarrest heeft doorgebracht in mindering wordt gebracht bij de tenuitvoerlegging van het onvoorwaardelijke deel van de opgelegde gevangenisstraf;

- heft op het reeds geschorste bevel tot voorlopige hechtenis van verdachte. 

Dit vonnis is gewezen door mr. J.R. Krol voorzitter mr. Z.J. Oosting en mr. P.J.G. van Osta rechters in tegenwoordigheid van mr. J.M.T. Bouwman-Everhardus griffier en is uitgesproken ter openbare terechtzitting op 17 februari 2009.
