

RECHTBANK AMSTERDAM



VONNIS




Parketnummer: 13/303896-19.



Datum uitspraak: 7 april 2020. 



Vonnis van de rechtbank Amsterdam meervoudige strafkamer in de strafzaak tegen





          [verdachte]
        
geboren te [geboorteplaats] ( [geboorteland] ) op [geboortedag] 1979
zonder vaste woon- of verblijfplaats in Nederland
gedetineerd in het [plaats detentie] .





1Het onderzoek ter terechtzitting


Dit vonnis is op tegenspraak gewezen naar aanleiding van het onderzoek op de terechtzitting van 11 maart 2020. 



De rechtbank heeft kennisgenomen van de vordering van de officier van justitie mr. S.M. Hoogerheide en van wat verdachte en zijn raadsman mr. D. Bektesevic naar voren hebben gebracht.





2Tenlastelegging


Aan verdachte is ten laste gelegd dat:


1. hij op of omstreeks 20 december 2019 te Amsterdam althans in Nederland tezamen en in vereniging met een of meer anderen althans alleen opzettelijk heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval opzettelijk aanwezig heeft gehad ongeveer
- 318 gram heroïne en/of cocaïne + 490 gram cocaïne + 232 gram heroïne + 780 gram cocaïne zoals aangetroffen in de slaapkamer van het pand [adres] en/of
- 133.29 gram cocaïne + 1188 gram heroïne + 34 gram heroïne en/of cocaïne + 1976 gram cocaïne + 1846 gram cocaïne zoals aangetroffen in de woonkamer van het pand [adres] en/of
- 1165 gram heroïne + 236 gram cocaïne zoals aangetroffen in de keuken van het pand [adres] en/of
- 3750 gram cocaïne zoals aangetroffen in de badkamer van het pand [adres]  in elk geval een of meerdere hoeveelheden van een of meerdere materialen bevattende cocaïne en/of heroïne in elk geval (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;

2. hij op of omstreeks 20 december 2019 te Amsterdam althans in Nederland tezamen en in vereniging met een of meer ander(en) althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of binnen of buiten het grondgebied van Nederland brengen van cocaïne en/of heroïne en/of een (ander) middel als bedoeld in de bij Opiumwet behorende lijst I in elk geval (telkens) een middel vermeld op de bij de Opiumwet behorende lijst I voor te 
bereiden en/of te bevorderen
- meerdere telefoons en/of
- 2349 gram van een materiaal bevattende coffeïne en/of paracetamol en/of
- een koel/vriescombinatie en/of een of meerdere (opvang)netten en/of een of meerdere plastic zakken en/of een of meerdere plastic tassen en/of een of meerdere weegschalen en/of een of meerdere (soorten) verpakkingsmaterialen en/of een of meerdere blenders en/of een of meerdere scharen en/of plakband en/of tape voorhanden heeft gehad waarvan verdachte wist of ernstige redenen had te vermoeden dat dat/die bestemd was/waren tot het plegen van dat/die feiten.




3Voorvragen


De dagvaarding is geldig deze rechtbank is bevoegd tot kennisneming van de ten laste gelegde feiten en de officier van justitie is ontvankelijk. Er zijn geen redenen voor schorsing van de vervolging.





4Waardering van het bewijs


4.1.

Inleiding



Bij het Team Criminele Inlichtingen van de politie Eenheid Amsterdam is in december 2019 via een informant de volgende informatie binnengekomen: “In de woning aan het [adres] te Amsterdam wordt vermoedelijk een aanzienlijke hoeveelheid cocaïne bewaard. De woning wordt gebruikt door een groep Afrikaans uitziende mannen.” Deze informatie is als betrouwbaar aangemerkt. Naar aanleiding hiervan is de woning aan het [adres] op 19 december 2019 onder observatie genomen. Op 20 december 2019 is de politie de woning binnengetreden. In de woning werden zeven Nigeriaanse mannen aangetroffen waaronder verdachte. In de woonkamer en keuken werden onder andere slikkersbollen verpakkingsmateriaal en een blender aangetroffen. Ook in de badkamer en slaapkamer zijn slikkersbollen aangetroffen. Verdachte verklaarde dat de rode jas die in de woonkamer lag van hem was. In die rode jas zaten twee slikkersbollen.




4.2.

Standpunten van de officier van justitie en de raadsman




De officier van justitie





Feit 1

De officier van justitie heeft zich op het standpunt gesteld dat verdachte de harddrugs die in de woonkamer en keuken in het zicht lagen opzettelijk aanwezig heeft gehad. Dit geldt niet voor de harddrugs die in zich in de badkamer slaapkamer en in de diepvries bevonden. Deze lagen niet in het zicht. 


Feit 2

De officier van justitie heeft zich op het standpunt gesteld dat feit 2 eveneens kan worden bewezen. Zij heeft hiertoe aangevoerd dat verdachte de versnijdingsmiddelen weegschaal blender plankband en tape die in de woonkamer en keuken in het zicht lagen voorhanden heeft gehad. De woning werd op de dag en het moment van de doorzoeking gebruikt als locatie om slikkersbollen te wassen en te verpakken voor afnemers en gereed gemaakt voor handel en vervoer. 




De raadsman





Feit 1

De raadsman heeft betoogd dat verdachte feit 1 niet heeft gepleegd of medegepleegd. Voor zover verdachte al wist van de aanwezigheid van de drugs in de woning bevonden deze zich niet in zijn machtssfeer. De enkele omstandigheid dat verdachte in de woning is aangetroffen is onvoldoende voor een bewezenverklaring van het voorhanden hebben. Verdachte moet ook  worden vrijgesproken van het aanwezig hebben van de slikkersbollen die in zijn jas zijn aangetroffen. Niet kan worden uitgesloten dat de bollen door iemand anders in de jaszak van verdachte zijn gestopt. Dit scenario wordt niet weersproken door het dossier. 




Feit 2

De raadsman heeft vrijspraak bepleit. Verdachte was als passant in de woning aanwezig. Van het plegen of medeplegen van voorbereidingshandelingen was geen sprake. 




4.3.

De beoordeling door de rechtbank 



4.3.1.

Feit 1



De rechtbank acht niet bewezen dat verdachte het onder feit 1 ten laste heeft gepleegd of medegepleegd. Zij overweegt hiertoe het volgende. 



Voor het bewijs van ‘aanwezig hebben’ in de zin van de Opiumwet is nodig dat verdachte wist van de aanwezigheid van de drugs en dat deze zich binnen zijn machtssfeer bevonden. Met dat laatste wordt bedoeld dat verdachte in enige mate kon bepalen wat er met die drugs zou gebeuren oftewel: dat hij er enige zeggenschap over had. Niet is vereist dat de drugs zijn eigendom waren. 



De rechtbank stelt vast dat verdachte is aangehouden in een woning waarin slikkersbollen zijn aangetroffen. Met de officier van justitie en de raadsman is de rechtbank van oordeel dat niet bewezen is dat verdachte wetenschap had van de verdovende middelen die in de slaapkamer en badkamer lagen. Met betrekking tot de slikkersbollen in de woonkamer en de keuken overweegt de rechtbank dat verdachte  op de terechtzitting heeft verklaard dat hij de slikkersbollen op de tafel in de woonkamer heeft gezien. Dit betekent dat verdachte wetenschap had van de aanwezigheid van die verdovende middelen. Vervolgens rijst de vraag of verdachte hier ook de beschikkingsmacht over had. Anders dan de officier van justitie beantwoordt de rechtbank die vraag ontkennend. De enkele aanwezigheid van verdachte in de woning kort voor de inval door de politie is onvoldoende om aan te nemen dat hij beschikkingsmacht over de verdovende middelen had. 



In de jas van verdachte zijn eveneens slikkersbollen aangetroffen. Verdachte heeft verklaard dat deze niet van hem zijn en dat deze nog niet in zijn jaszak zaten op het moment dat hij de woning binnenging. De rechtbank zal verdachte ook van dit onderdeel van de tenlastelegging vrijspreken. Met de raadsman is de rechtbank van oordeel dat niet kan worden uitgesloten dat iemand anders de bollen in zijn jaszak heeft gestopt kort voordat de politie de woning binnenviel. Dit scenario wordt niet weersproken door het dossier. Bij de geloofwaardigheid van de verklaring van verdachte speelt bovendien een rol dat verdachte de betreffende jas bij zijn aanhouding heeft aangewezen als de zijne en dat hij direct in zijn verhoor bij de politie een verklaring hierover heeft afgelegd. 



Concluderend acht de rechtbank het onder feit 1 ten laste gelegde niet bewezen. Verdachte wordt hiervan vrijgesproken. 




4.3.2.

Feit 2



De rechtbank acht evenmin bewezen dat verdachte het onder feit 2 ten laste heeft gepleegd of medegepleegd. Voor zover verdachte al wetenschap had van de aanwezigheid van de in de tenlastelegging genoemde voorwerpen in de woning had hij hier in geval geen beschikkingsmacht over. Nu verdachte deze voorwerpen niet voorhanden heeft gehad kan niet worden bewezen dat hij zich aan voorbereidingshandelingen schuldig heeft gemaakt. Verdachte wordt daarom ook van feit 2 vrijgesproken. 







5Beslissing


De rechtbank komt op grond van het voorgaande tot de volgende beslissing.




Verklaart het ten laste gelegde niet bewezen en spreekt verdachte daarvan vrij.




Heft op het bevel tot voorlopige hechtenis met ingang van 11 maart 2020.



Gelast de teruggave van twee telefoons (goednummers 5855343 en 5855349) aan [verdachte] . 





















































Dit vonnis is gewezen door 
mr. K.A. Brunner	voorzitter
mrs. J.A.A.G. de Vries en G.M. van Dijk	rechters
in tegenwoordigheid van mr. M.D. Dijkstra 	griffier
en uitgesproken op de openbare terechtzitting van deze rechtbank van 7 april 2020. 





