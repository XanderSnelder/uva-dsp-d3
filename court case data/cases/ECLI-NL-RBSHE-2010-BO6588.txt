

vonnis
RECHTBANK 'S-HERTOGENBOSCH

 
Sector Strafrecht


Parketnummer: 01/825318-10 
Parketnummer vordering: 01/820608-08
Datum uitspraak: 08 december 2010	


Vonnis van de rechtbank 's-Hertogenbosch meervoudige kamer voor de behandeling van strafzaken in de zaak tegen:


[verdachte]
geboren te [geboorteplaats] op [geboortedatum] 1958
wonende te [woonplaats adres]
thans gedetineerd in de P.I. HvB Grave (Unit A + B) in Grave. 


Dit vonnis is op tegenspraak gewezen naar aanleiding van het onderzoek ter terechtzitting van 24 november 2010.
 
De rechtbank heeft kennisgenomen van de vordering van de officier van justitie en van hetgeen van de zijde van verdachte naar voren is gebracht.


De tenlastelegging.
De zaak is aanhangig gemaakt bij dagvaarding van 7 juli 2010.


Nadat de tenlastelegging op de terechtzitting van 24 november 2010 is gewijzigd is aan verdachte tenlastegelegd dat:


1. hij op of omstreeks 27 mei 2010 te Vlierden gemeente Deurne tezamen en in vereniging met een ander of anderen althans alleen opzettelijk aanwezig heeft gehad ongeveer 170 gram in elk geval een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
(artikel 2 aanhef en onder C jo. 10 lid 3 van de Opiumwet)



Subsidiair althans indien het vorenstaande niet tot een veroordeling mocht of zou kunnen leiden:
[medeverdachte] en/of een of meer (onbekend gebleven) persoon/personen op of omstreeks 27 mei 2010 te Vlierden gemeente Deurne tezamen en in vereniging met een ander of anderen althans alleen opzettelijk aanwezig heeft gehad ongeveer 170 gram in elk geval een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet tot en/of bij het plegen van welk(e) misdrijf/misdrijven verdachte op 27 mei 2010 te Vlierden gemeente Deurne meermalen althans eenmaal (telkens) opzettelijk gelegenheid en/of middelen en/of inlichtingen heeft verschaft en/of opzettelijk behulpzaam is geweest door aan die [medeverdachte] en/of die (onbekend gebleven) persoon/personen zijn verdachtes pand te vehuren en/of ter beschikking te stellen;



2. hij in of omstreeks de periode van 1 oktober 2009 tot en met 27 mei 2010 te Vlierden gemeente Deurne tezamen en in vereniging met een ander althans alleen ter uitvoering van het door hem verdachte en/of zijn mededader(s) voorgenomen misdrijf om opzettelijk te bereiden en/of te bewerken en/of te verwerken en/of te vervaardigen een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet opzettelijk 
- in een ruimte een laboratorium (met daarin een groot aantal productie- en verpakkingsmiddelen) heeft ingericht en/of
- in een (andere) ruimte een loog- en opslagruimte heeft ingericht en/of
- het productieproces in genoemd laboratorium heeft gestart en/of bewaakt en/of hierop toezicht heeft uitgeoefend
terwijl de uitvoering van dat voorgenomen misdrijf niet is voltooid;
(artikel 2 aanhef en onder B/D jo. 10 lid 4 van de Opiumwet jo. artikel 45 Wetboek van Strafrecht)



Subsidiair althans indien het vorenstaande niet tot een veroordeling mocht of zou kunnen leiden:
[medeverdachte] en/of een of meer (onbekend gebleven) persoon/personen in of omstreeks de periode van 1 oktober 2009 tot en met 27 mei 2010 te Vlierden gemeente Deurne tezamen en in vereniging met een ander althans alleen ter uitvoering van het door die [medeverdachte] en/of die (onbekend gebleven) persoon/personen voorgenomen misdrijf om opzettelijk te bereiden en/of te bewerken en/of te verwerken en/of te vervaardigen een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet opzettelijk 
- in een ruimte een laboratorium (met daarin een groot aantal productie- en verpakkingsmiddelen) heeft ingericht en/of
- in een (andere) ruimte een loog- en opslagruimte heeft ingericht en/of
- het productieproces in genoemd laboratorium heeft gestart en/of bewaakt en/of hierop toezicht heeft uitgeoefend
terwijl de uitvoering van dat voorgenomen misdrijf niet is voltooid tot en/of bij het plegen van welk(e) (niet-voltooid(e)) misdrijf/misdrijven verdachte in of omstreeks de periode van 1 oktober 2009 tot en met 27 mei 2010 te Vlierden gemeente Deurne meermalen althans eenmaal (telkens) opzettelijk gelegenheid en/of middelen en/of inlichtingen heeft verschaft en/of opzettelijk behulpzaam is geweest door aan die [medeverdachte] en/of die (onbekend gebleven) persoon/personen zijn verdachtes pand voor het bereiden/bewerken/verwerken/vervaardigen van die amfetamine te verhuren en/of ter beschikking te stellen;
(artikel 2 aanhef en onder B/D jo. 10 lid 4 van de Opiumwet jo. artikel 45 jo. 48 Wetboek van Strafrecht)


3. hij in of omstreeks de periode van 1 oktober 2009 tot en met 27 mei 2010 te Vlierden gemeente Deurne tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken en/of vervaardigen van amfetamine in elk geval een hoeveelheid van een materiaal bevattende amfetamine zijnde amfetamine een middel vermeld op de bij de Opiumwet behorende lijst I voor te bereiden en/of te bevorderen (grote) hoeveelheden benzylmethylketon (BMK) en/of mierenzuur en/of zoutzour en/of (andere) chemicaliën  (steeds) voorhanden heeft gehad waarvan verdachte en/of zijn mededader(s) (steeds) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en); (artikel 10a van de Opiumwet)


Subsidiair althans indien het vorenstaande niet tot een veroordeling mocht of zou kunnen leiden:
[medeverdachte] en/of een of meer (onbekend gebleven) persoon/personen in of omstreeks de periode van 1 oktober 2009 tot en met 27 mei 2010 te Vlierden gemeente Deurne tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken en/of vervaardigen van amfetamine in elk geval een hoeveelheid van een materiaal bevattende amfetamine zijnde amfetamine een middel vermeld op de bij de Opiumwet behorende lijst I voor te bereiden en/of te bevorderen (grote) hoeveelheden benzylmethylketon (BMK) en/of mierenzuur en/of zoutzour en/of (andere) chemicaliën  (steeds) voorhanden heeft gehad waarvan [medeverdachte] en/of een of meer (onbekend gebleven) persoon/personen en/of verdachte (steeds) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en) tot en/of bij het plegen van welk(e) misdrijf/misdrijven verdachte in of omstreeks de periode van 1 oktober 2009 tot en met 27 mei 2010 te Vlierden gemeente Deurne meermalen althans eenmaal (telkens) opzettelijk gelegenheid en/of middelen en/of inlichtingen heeft verschaft en/of opzettelijk behulpzaam is geweest door aan die [medeverdachte] en/of die (onbekend gebleven) persoon/personen zijn verdachtes pand te verhuren en/of ter beschikking te stellen;


4. hij op of omstreeks 27 mei 2010 te Vlierden gemeente Deurne tezamen en in vereniging met een ander althans alleen een wapen van categorie III te weten een revolver (Smith & Wesson type .357 magnum) en/of munitie van categorie II of categorie III voorhanden heeft gehad;


Subsidiair althans indien het vorenstaande niet tot een veroordeling mocht of zou kunnen leiden:
[medeverdachte] en/of een of meer (onbekend gebleven) persoon/personen in of omstreeks de periode van 1 oktober 2009 tot en met 27 mei 2010 te Vlierden gemeente Deurne tezamen en in vereniging met een ander althans alleen een wapen van categorie III te weten een revolver (Smith & Wesson type .357 magnum) en/of munitie van categorie II of categorie III voorhanden heeft gehad tot en/of bij het plegen van welk(e) misdrijf/misdrijven verdachte op of omstreeks 27 mei 2010 te Vlierden gemeente Deurne opzettelijk gelegenheid en/of middelen en/of inlichtingen heeft verschaft en/of opzettelijk behulpzaam is geweest door aan die [medeverdachte] en/of die (onbekend gebleven) persoon/personen zijn verdachtes pand te verhuren en/of ter beschikking te stellen;


De in deze telastelegging gebruikte termen en uitdrukkingen worden voorzover daaraan in de Wet wapens en munitie betekenis is gegeven geacht in dezelfde betekenis te zijn gebezigd;

5. hij in of omstreeks de periode van 1 oktober 2008 tot en met 27 mei 2010 te Vlierden gemeente Deurne met het oogmerk van wederrechtelijke toeëigening heeft weggenomen een (grote) hoeveelheid elektriciteit in elk geval enig goed geheel of ten dele toebehorende aan Essent in elk geval aan een ander of anderen dan aan verdachte waarbij verdachte de/het weg te nemen goed(eren) onder zijn bereik heeft gebracht door middel van verbreking immers heeft hij verdachte de (door Essent aangebrachte) verzegeling van de (elektriciteits)meter verbroken.
 
Voorzover in de tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is verdachte daardoor niet in de verdediging geschaad.
 

De vordering na voorwaardelijke veroordeling.
De zaak met parketnummer 01/820608-08 is aangebracht bij vordering van 8 juli 2010. Deze vordering heeft betrekking op het vonnis van de politierechter te 's-Hertogenbosch d.d. 2 maart 2009. Een kopie van de vordering is aan dit vonnis gehecht.

 

De formele voorvragen.
Bij het onderzoek ter terechtzitting is gebleken dat de dagvaarding geldig is. De rechtbank is bevoegd van het tenlastegelegde kennis te nemen en de officier van justitie kan in zijn vervolging worden ontvangen. Voorts zijn er geen gronden gebleken voor schorsing van de vervolging.



Inleiding.
De rechtbank zal hierna eerst de standpunten van de officier van justitie en de verdediging weergeven. Aansluitend zal een zakelijke opsomming van de bewijsmiddelen worden gegeven. Allereerst zullen daarbij de bevindingen van de politie ten aanzien van het aantreffen van het laboratorium en het resultaat van technisch onderzoek door het Nederlands Forensisch Instituut aan de orde komen. Het betreft hier zowel chemische analyses van de aangetroffen en in beslag genomen chemische (rest)stoffen alsook onderzoek naar DNA-sporen op aangetroffen gebruiksvoorwerpen en andere in het laboratorium aangetroffen voorwerpen. Verder zal een aantal verklaringen van getuigen en de verdachten worden weergegeven en de daaraan door de rechtbank verbonden conclusies.    
De rechtbank zal vervolgens afsluiten met haar beslissingen en de motivering ervan. 



Aanleiding.
Op 27 mei 2010 gaan politieambtenaren naar de woning gelegen aan de [adres] te Vlierden. Bij de Criminele Inlichtingen Eenheid (verder: CIE) is informatie binnengekomen in de periode januari 2010 - maart 2010 over een nertsfokkerij aan de [adres] te Vlierden. In een schuur zouden synthetische drugs worden vervaardigd. Ook zou sprake zijn van een hennepkwekerij. Deze informatie wordt op 11 mei 2010 door middel van een proces-verbaal van de plaatsvervangend chef van de Regionale CIE ter beschikking gesteld aan de afdelingschef van de politieafdeling Deurne Asten Someren.1 Op  6 mei 2010 vindt een telefonische melding plaats dat er zich een hennepplantage zou bevinden op het perceel [adres] te Vlierden. Er wordt (anoniem) melding gemaakt bij de politie van stankoverlast. Er is twee maal eerder een hennepkwekerij geweest bij [verdachte] en de melder is er zeker van dat er weer iets gebeurt dat het daglicht niet kan verdragen.2 Op basis van deze verdenking is ter zake verdenking van overtreding van de  Opiumwet machtiging tot binnentreden verleend door [inspecteur]3 



Standpunt van de officier van justitie.
De officier acht wettig en overtuigend bewezen dat verdachte als medepleger is betrokken bij de feiten 1 tot en met 3. Hij acht niet bewezen dat verdachte betrokken is bij het aanwezig hebben van de revolver met munitie. De diefstal van stroom feit 5 op de dagvaardig acht hij wel bewezen. 



Standpunt van de verdediging.
De raadsman heeft vrijspraak bepleit van de feiten 1 tot en met  4 op de dagvaarding. Uit de beschikbare bewijsmiddelen kan niet volgen dat verdachte medepleger of medeplichtig was aan de strafbare feiten die zijn gepleegd in de schuur.
Verdachte had de schuur verhuurd en wist volstrekt niet wat zich daar afspeelde. Hij had de schuur verhuurd aan een man die er schoonmaakmiddelen in zou opslaan. Hij heeft niets gezien of geroken dat wees op een amfetaminelaboratorium of andere activiteiten met betrekking tot harddrugs. Verdachte was in de periode na maart 2010 de periode waarin de productie van amfetamine zich moet hebben afgespeeld zeer vaak afwezig in verband met zijn werk als internationaal vrachtwagen-chauffeur. Ook op 27 mei 2010 was verdachte niet aanwezig. De belastende verklaring van [medeverdachte] richting verdachte is mogelijk het gevolg van de behoefte van [medeverdachte] om de twee onbekend gebleven mannen buiten beeld te houden. Verdachte had geen sleutel van de schuur vanaf het aanvangstijdstip van de verhuur. Er was een ander (hang)slot bijgeplaatst. De verklaring [persoon 1] is niet bruikbaar als bewijsmiddel voor zover hij in zijn verklaring vermoedens uit. Ook deze getuige verklaart dat hij nooit iets vreemds heeft geroken en niet wist wat er gebeurde in de schuur. De zoon van verdachte heeft evenmin iets belastends verklaard over (het gebruik van) de schuur. De [getuige 1] kan ook niet bijdragen aan het bewijs. Zij verklaart over het waarnemen van een zure lucht. Die waarneming zou betrekking hebben op het verbranden van een plastic krat door de zoon van verdachte en diens vrienden. 
Uit dit alles volgt dat verdachte niet opzettelijk medepleger of medeplichtig is geweest. Ook niet in de zin van voorwaardelijk opzet. Er is verder geen bewijs voor de aanwezigheid van 170 gram amfetamine hooguit voor 140 gram.  



Bewijsmiddelen.  
De politie gaat met voormelde machtiging ter plaatse. In het proces-verbaal bevindingen relateert [hoofdagent] dat hij met een aantal andere politieambtenaren naar dit pand is gegaan. Het pand [adres] is geschakeld met [adres]a en 9. [hoofdagent] [agent 1] en [agent 2] zijn naar de voordeur van de woning gelopen en hebben aangeklopt en aangebeld. Nadat niemand reageert loopt [hoofdagent] samen met aspirant [agent 2] achterom. Aan de achterzijde van de woning kwam een man verbalisant [agent 2] tegemoet lopen. De man was gekleed in een witte korte broek en een wit hemd. [hoofdagent] vraagt de man naar diens naam. De man zegt niets en draait zich om. [hoofdagent] ziet dat zijn collega [agent 3] inmiddels in de achtertuin is en dat [agent 3] direct doorliep richting een houten deur. [hoofdagent] zag dat dit een zijdeur was van de schuur naast de woning [adres]. De man zei dat zijn legitimatiebewijs in de schuur lag en maakte aanstalten naar de zijdeur van de schuur toe te lopen. [hoofdagent] en [agent 2] gingen voor de man staan en hebben hem tegengehouden om te voorkomen dat de man de schuur zou inlopen. Op dat moment kwam [agent 3] aanlopen en zei dat het positief was. [hoofdagent] rook op dat moment een geur die hij herkende als de geur van amfetamine. De man zei tegen [hoofdagent] dat de man "het" uit moest zetten en hij wilde opnieuw richting schuur lopen. Op dat moment kwam ook [politieamtenaar] bij de man staan. [hoofdagent] hoorde de man opnieuw zeggen dat hij "het" uit moest zetten omdat het anders niet goed zou gaan. [hoofdagent] overlegt met zijn collega's ter plaatse en besluit de man onder begeleiding de schuur binnen te laten gaan. [hoofdagent] en [agent 3] zien de man eenmaal binnen handelingen verrichten met betrekking tot een op de grond staande brander met een rondbodemkolf. [politieambtenaar] en [hoofdagent] houden  vervolgens de man aan op verdenking van overtreding van de Opiumwet.4  


Door verbalisanten [politieambtenaar] en [agent 1] is eveneens een proces-verbaal van bevindingen opgemaakt. Zij beschrijven dat ook zij naar de achterzijde van de woning aan de [adres] zijn gelopen. Bij een houten deur die open staat ruiken en herkennen zij de geur van amfetamine. Zij horen collega [hoofdagent] om assistentie vragen. Nadat hij ter plaatse komt hoort hij een man die is gekleed in een witte korte broek en een wit hemd iets zeggen in de trant van "Ik moet terug". [politieambtenaar] deelt de man mede dat hij staande is gehouden. De man zei daarop "Ik moet het uitzetten anders loopt het echt fout" of woorden van gelijke strekking. [politieambtenaar] ziet de man samen met [agent 3] de schuur in gaan.5

[politieamtenaar 2] heeft in zijn proces-verbaal van bevindingen vermeld dat hij nabij de achterdeur van de woning [adres] een man zag lopen. Die man bleek later verdachte [medeverdachte] te zijn. Op de vraag of de man zich kon legitimeren zei de man dat zijn legitimatiebewijs in de schuur lag en liep meteen naar een deur van de schuur. Hij werd tegengehouden door politieambtenaren. De man zei tegen [politieamtenaar 2] dat hij het gas moest uitzetten omdat het anders foute boel zou zijn. In overleg besloot de politie de man de schuur binnen te laten gaan. Nadat de man was aangehouden liep [politieamtenaar 2] met de man de keuken van de woning in. De man vroeg of hij zijn stinkende kleding mocht uittrekken en deed zijn kleding uit. [medeverdachte] liep enige tijd later naar een witte Opel Astra [kenteken 1].6

[verbalisant 1] beschrijft in zijn proces-verbaal van bevindingen een gedeelte van de doorzoeking door rechter-commissaris mr. Van der Leeuw. [verbalisant 1] geeft aan dat [medeverdachte] in het bezit was van de huissleutel van het woonhuis aan de [adres] en van een sleutel die paste op het hangslot waarmee de schuur aan de voorzijde was afgesloten. In de woning werden o.a. een Nederlands rijbewijs op naam van [persoon 1] en een notitieblok in beslag genomen.7

[politieamtenaar 2] legt in een proces-verbaal zijn bevindingen vast met betrekking tot de doorzoeking in een schuur en de ontmanteling van het amfetaminelaboratorium. Onder leiding van mr. Donkersloot is deze zoeking en ontmanteling verricht. De ontmanteling gebeurde door personeel van de landelijke Faciliteit Ondersteuning Ontmanteling (verder: LFO) [persoon 2] en [persoon 3] Voor bijzonderheden verwijst verbalisant naar het proces-verbaal van het LFO. De aangetroffen goederen werden fotografisch vastgelegd en op schrift gesteld in een lijst van in beslag genomen goederen.8

Door verbalisanten [hoofdagent] en [agent 1] is eveneens een proces-verbaal van bevindingen opgemaakt. Zij hebben de auto van verdachte doorzocht. In het opbergvakje van de rechterportier werd een pakbon van Vlamings BV te De Mortel aangetroffen die betrekking heeft op de aankoop van 200 kilo natriumhydroxide (natronloog NaOH) en een groot aantal latex handschoenen.9 


In een schuur treft de politie een in werking zijnd laboratorium aan waar amfetamine wordt geproduceerd op basis van de zgn. Leuckart-methode. De verbalisanten [persoon 2] en [persoon 3] beiden senior LFO-experts relateren dat zij ondersteuning hebben verleend aan de politie Brabant Zuid-Oost bij de ontmanteling van de op 27 mei 2010 in Vlierden aangetroffen  productieplaats van synthetische drugs. Zij beschrijven in hun proces-verbaal de aangetroffen situatie en duiden aan waar zij bepaalde goederen en chemische stoffen hebben aangetroffen. Er worden o.a. jerrycans aangetroffen met een inhoudsmaat van 5 liter. Bij een aselecte steekproef wordt uit twee ervan een monster genomen en dit monster wordt ter plekke onderzocht. De door de verbalisanten gebruikte apparatuur geeft aan dat het gaat om Benzylmethylketon afgekort bekend onder de aanduiding BMK.10 In een beschrijving van de ruimte die door verbalisanten wordt aangeduid als laboratoriumruimte (code "L") beschrijven verbalisanten dat er op dat moment bepaalde stappen in de synthese van amfetamine werden uitgevoerd. [agent 1] had verbalisanten verteld dat de verdachte deze brander uit had gezet ter voorkoming van oververhitting. Verbalisanten nemen waar dat alle gasflessen openstaan en alleen de kranen bij de branders gesloten waren behalve een.11 Verbalisanten stellen op basis van hun waarneming vast dat er op die plaats al gedurende enkele uren een destillatieproces plaats had gehad dat onderdeel vormt van de synthese/productie van amfetamine. Op een tafel troffen verbalisanten een gedeelte van een opengesneden fles aan (foto's 14 en 15 12) met daarin een hoeveelheid nat poeder/witte pasta. Een klein gedeelte van de stof werd getest door verbalisanten en deze test gaf aan dat het monster amfetamine(sulfaat) bevatte.13  In een andere ruimte aangeduid als "Loog en opslagruimte"( code : "LO") werden jerrycans aangetroffen met aanduidingen als mierenzuur zoutzuur zwavelzuur caustic soda (NaOH) en methanol.14 Ook werd een groot aantal jerrycans met etiket "Seasoil of Substral of Oilio aangetroffen.15 Verder treffen verbalisanten zes 120 liter (wijdklem) dekselvaten aan waarin zeer waarschijnlijk de amfetamine-olie naar de tweede kookfase werd geneutraliseerd (loogvaten). Ook deze vaten hadden een hogere temperatuur dan de omgeving. De verbalisanten baseren daarop hun stelling dat die vaten zeer waarschijnlijk die dag waren gebruikt voor het logen van de in de laboratoriumruimte vervaardigde amfetamine-olie van de tweede kookfase. In de tuin (foto's 26 tot en met 28) 16 troffen verbalisanten vaten aan en troffen zij een vervuiling van de bodem aan die sterk rook naar de bij verbalisanten bekende en kenmerkende geur van amfetamine-achtige stoffen. Zeer waarschijnlijk was hier volgens verbalisanten afval dat was ontstaan bij de vervaardiging van amfetamine op en in de bodem gedumpt.17
De aangetroffen goederen werden voor nader onderzoek en monsterneming afgevoerd door werknemers van het [bedrijf 1] en overgebracht naar het [bedrijf 2] [adres 2] te Amsterdam.18
De beschrijving van de synthesewijze van amfetamine aangeduid als de "Leuckart"-methode is vermeld op de pagina's 87 en 88 van dit proces-verbaal. Tevens is er een verwijzing naar een informatieblad van het Nederlands Forensisch Instituut waarin meer in detail deze bereidingswijze wordt omschreven.19


In zijn proces-verbaal van bevindingen beschrijft [hoofdagent] dat hij op 8 juni 2010 aanwezig is geweest bij de monsterneming op de locatie [adres 2] te Amsterdam. In een afgesloten ruimte van het [bedrijf 2] bevonden zich de goederen en stoffen die in beslag zijn genomen uit het amfetaminelaboratorium uit de zaak [naam onderzoek] (opm. Rb.: de naam die de politie heeft gegeven aan dit dossier zie kaft). De nummering van de beschreven zaken is overgenomen van het LFO-beslag. Deze beslaglijst bevindt zich in het proces-verbaal op de pagina's 4 tot en met 18. Bij deze monsterneming waren aanwezig[persoon 2]] [persoon 3] beiden LFO-expert een medewerker van de FIOD-ECD drie medewerkers van het NFI en verbalisant [hoofdagent].20


Het rapport van het Nederlands Forensisch Instituut d.d. 18 oktober 2010 opgesteld door dr. M.A. Hoitink vermeldt dat de door het NFI onderzochte stoffen afkomstig zijn van twee monsternemingen: 
De materialen van aanvraag 1 zijn op 27 mei 2010 genomen bij de ontmanteling van het laboratorium op locatie [adres] te Vlierden. De materialen van aanvraag 2 zijn afkomstig van de monsterneming bij het [bedrijf 2] Amsterdam op 8 juni 2010 en is uitgevoerd door de NFI-medewerkers dr. J.W. Hulshof ing. R. Damen en ing. J Rolvink. Het NFI-rapport vermeld dat de materialen vanaf de locatie [adres] te Vlierden zijn overgebracht naar het [bedrijf 2] Amsterdam. De genoemde NFI-medewekers hebben geassisteerd bij de monsterneming op verzoek van [persoon 2] van de politie. De gebruikte nummering in het rapport van het NFI is gelijk aan de nummering die is gebruikt door de LFO is gebruikt.21



In het NFI rapport blijken de volgende monsters van aanvraag 1 de navolgende stoffen te bevatten: 
Ruimte G (gang)
G 001 1-A AAAU9871NL en AAAU9872NL : twee monsters uit (5 liter) jerrycans : bevatten beide  Benzylmethylketon 1-fenyl-2-propanon (verder: BMK).22
Ruimte L. (laboratorium) 
L 1 (AAAU9873NL) monster wit geklonterd poeder volgens opgave uit de onderste helft van een opengesneden kunststof flesje: bevat BMK en amfetamine.23
L 11 (AAAU9833NL) monster wit geklonterd poeder volgens opgave uit de bovenste helft van een opengesneden kunststof flesje.  Dit monster bevat amfetamine en BMK
L4 (AAAU9876NL) monster bruine olieachtige vloeistof volgens opgave uit ongeveer 8 liter in een glazen 3-halsrondbodemkolf geplaatst op een gasbrander voorzien van een rondbodemkolfhouder. Rondbodemkolf maakte deel uit van een destillatieopstelling. Een behangstoommachine was d.m.v. een slang/stang gekoppeld aan de kolf. Ten tijde van de ontdekking brandde de gasbrander van deze optelling. Dit monster bevat BMK en amfetamine.24
Ruimte LO (loog opslag) OL -1 (AAAU9884NL) monster kleurloze vloeistof volgens opgave uit een voor 2/3 e deel gevulde speciekuip. Dit monster bevat N-formylamfetamine en BMK.
en OL (AAAU9985NL) monster donkerbruine olieachtige vloeistof volgens opgave uit een voor de helft gevulde speciekuip. Dit monster bevat amfetamine en BMK.



Ook de monsters van aanvraag 2 zijn onderzocht. Enkele resultaten: 
Uit ruimte G (Gang)
G003-A (AACD0828NL) monster kleurloze sterk zure vloeistof uit geheel gevulde 20 liter jerrycan met opschrift zoutzuur 30%. Dit monster bevat zoutzuur.25
G004-A (AACD0829NL) monster kleurloze sterk zure vloeistof uit geheel gevulde 25 liter jerrycan met opschrift mierezuur. Dit monster bevat mierenzuur.26
G024-A (AACD0825NL) monster gele vloeistof uit een van de vier 5 liter jerrycans met lichtgele vloeistofresten en etiket "Substral" Dit monster bevat BMK.27
G025-A (AACD0825NL) monster gele vloeistof uit een van de vier 5 liter jerrycans met lichtgele vloeistofresten en etiket "Seasol" Dit monster bevat BMK.28
Ruimte L (laboratorium) 
L 21-A (AACD0826NL) monster gele vloeistof uit een 5 liter jerrycan met lichtgele vloeistofresten en etiket "Oilio" Dit monster bevat BMK.29
L 33-A (AACD0791NL) monster gele vloeistof uit een geheel gevulde 5 liter jerrycan met etiket "Oilio" Dit monster bevat BMK.30
L 34-A (AACD0790NL) monster gele vloeistof uit een met 3 liter vloeistof gevulde 5 liter jerrycan met etiket "Oilio" Dit monster bevat BMK.31
Ruimte L/O (loog/opslagruimte) 
LO 102 A LO 105-A LO111-A LO181-A LO87-ALO98-A betreft telkens geheel of gedeeltelijk met vloeistof gevulde jerrycans of metalen vat inhoud variërend van 20 tot 60 liter. De monsters bevatten N-formylamfetamine en/of BMK.32
LO 252 31 jerrycans (5 liter) met lichtgele vloeistofresten met etiket "Oilio" zes zijn er bemonsterd (LO 252A t/m 252F: deze monsters bevatten BMK.33
LO 254 acht (5 liter) jerrycans met lichtgele vloeistofresten met etiket "Substral". Een is er bemonsterd resultaat: bevat BMK.34


Het rapport vermeldt verder dat bij het laboratoriumonderzoek werd vastgesteld dat een groot deel van de monsters BMK en/of N-formylamfetamine en/of amfetamine en/of diverse gerelateerde syntheseverontreinigingen bevatten. Dit is terug te voeren op de vervaardiging van amfetamine uit BMK volgens dezogenaamde Leuckart methode.35

Bijlagen bij verhoor van [medeverdachte] d.d. 30 juni 2010 een viertal foto's van beschreven kartonnen dozen. Op vier foto's staan namen vermeld: [naam 1] en [naam 2] resp.  [naam 3] en [naam 2]36 Tevens een tweetal foto's van de tafel met nabijgelegen laboratoriumopstelling. Op dit foto zijn twee handschoenen te zien en twee opengeknipte plastic flesjes met in een daarvan een lepel. Op een andere foto is een detailopname gemaakt van het flesje met de lepel. In het flesje bevindt zich een witgekleurde massa.37 Deze foto is een vergroting van die op p 99.


In zijn ambtsedig proces-verbaal bevindingen van 1 juli 2010 geeft [verbalisant 1] aan  
dat hij onderzoek heeft gedaan naar de behangstomers die waren aangetroffen in het laboratorium aan de [adres] te Vlierden. Zijn onderzoek leerde verbalisant dat beide behangstomers waren gehuurd bij Karwei in 's-Hertogenbosch op [datum]. De huurder van deze apparaten was [medeverdachte] geboren op 3 augustus 1967. Deze huurder had zich gelegitimeerd met zijn Nederlands paspoort.38



Het kopie van het rapport van het Nederlands Forensisch Instituut d.d. 29 juli 2010 opgesteld door dr. R.J. Blink vermeldt dat de biologische sporen zijn onderzocht naar aanleiding van overtreding van de Opiumwet in Vlierden (gemeente Deurne) op 27 mei 2010. Als kenmerk van de aanvrager staat vermeld: PL 2119/200073743-18 en als parketnummers worden de nummers 01/825282-10 en 01/825318-10 aangegeven. Van een drietal blikjes bier resp. frisdrank is een bemonstering afgenomen (spoornummers: AACE4014NL AACE4015NL en AACE4018NL. Van spoornummer AACE4012NL "bemonstering van een laboratoriumhandschoen" zijn twee bemonsteringen verkregen met identiteitszegel AABW4725NL en AABW4726NL. Van spoornummer AACE4013NL is een viertal bemonsteringen verkregen te weten AABW4727NL tot en met AABW4730NL. 39 
Van genoemde sporen is bepaald welk(e) DNA-profiel(en) aantoonbaar zijn. De resultaten hiervan zijn vergeleken met het DNA-profiel van [verdachte] en [medeverdachte] zoals vastgesteld aan het bij ieder van verdachten afgenomen referentiemateriaal. Het DNA-profiel op de sporen AACE4014NL  AACE4015NL AACE4018NL AABW4725NL AABW4726NL AABW4727NL en AABW4728NL kan niet afkomstig zijn van [verdachte] wel van [medeverdachte]. Het profiel komt overeen met dat van verdachte [medeverdachte] en de kans dat de aangetroffen DNA-profielen overeenkomen met een willekeurig gekozen persoon is in alle gevallen kleiner dan één op één miljard. De onderzoeker merkt op dat in de handschoenen enkele zwak aanwezige DNA-kenmerken vastgesteld van tenminste één andere persoon.40



In het verslag van binnentreden van verbalisant [verbalisant 1] staat vermeld dat met machtiging van de hulpofficier inspecteur O.P. van den Broek is binnengetreden op 27 mei 2010 omstreeks 13.15 uur. 
In de woning zijn (o.a.) de navolgende goederen in beslag genomen: een Nederlands rijbewijs een huurovereenkomst en een notitieblok. 



Uit het proces-verbaal van de doorzoeking in de woning van [verdachte] getekend door rechter-commissaris mr. De Leeuw en [verbalisant 1] als waarnemend griffier blijkt dat (o.a.) de navolgende goederen in beslag genomen zijn:
een Nederlands rijbewijs op naam van [persoon 1] geboren te Tilburg op 18 december 1977 huurovereenkomsten en een handgeschreven notitieboek.41



Verbalisant [agent 1] beschrijft in zijn op ambtseed opgemaakt proces-verbaal van bevindingen dat tijdens de doorzoeking van de woning van verdachte [verdachte] op een tafeltje een notitieblok werd aangetroffen en in beslag genomen. 
Op drie pagina's van dit notitieblokje werd een overzicht aangetroffen met o.a. aangegeven " Huur en Betalingstabel p/week..... 7200 p/maand. 
Bij een groot aantal data staat 1600 vermeld als "tegoed".  In een andere kolom staat 12.000. Ook staat - zakelijk weergegeven - geschreven: "Niet eerder op papier bijgehouden maar met [medeverdachte] en [persoon 3] nageteld (nagerekend) en geconcludeerd dat er ... niet meer betaald is dan 11.000 euro of 12.000 euro. Verder vermeldt het notitieboekje "1.500 betaald [medeverdachte] "en "1.000 betaald [medeverdachte]".42 


De politie heeft een aantal getuigen gehoord. Hierna volgt een korte samenvatting van voor het bewijs relevante gedeelten van deze verhoren.

[persoon 1] heeft op 8 juni 2010 verklaard dat hij van begin 2009 tot februari 2010 in de woning [adres] te Vlierden heeft gewoond samen met zijn vriendin [persoon 2] Getuige komt er nog af en toe o.a. om de post op te halen. [verdachte] heeft na de herfst in 2009 de schuur naast zijn huis verhuurd. Hij heeft aan van [persoon 2] gevraagd wat er gebeurde in de schuur. "[verdachte] mocht me dit niet vertellen. Ik wist wel dat het niet voor de opslag was en dat hij hier 1700 euro per week voor beurde."43  

[getuige 1] verklaart dat zij samen met haar vriend [persoon 1] vanaf  februari 2009 gewoond heeft in de woning van [verdachte] aan de [adres] te Vlierden. "[verdachte] is de schuur gaan verhuren in de tijd dat ik er woonde. Ik dacht dat het in september 2009 was. Ik heb binnen in woning wel eens een persoon van ongeveer 35 jaar oud gezien die [persoon 3] heette. [persoon 3] kwam eens in de twee of drie weken." Getuige heeft eenmaal een zure lucht geroken. Er was toen ook een soort walm te zien.44


Verdachten zijn ook door de politie gehoord. 
[medeverdachte] heeft als verdachte op 30 juni 2010 verklaard dat hij al ruim voor Nieuwjaar 2010 op het adres [adres] te Vlierden kwam. Hij verklaart dat hij aan [verdachte] een aantal malen geld heeft gegeven. "Ik werd door [verdachte] [bijnaam] genoemd. Ook noemde hij mij [medeverdachte] dus bij  mijn voornaam. Ik heb de stoommachines gehuurd die zijn aangetroffen in het laboratorium. De kleding die ik droeg ten tijde van mijn aanhouding rook sterk naar de geur van het laboratorium. Dat was omdat ik meestal die kleren aanhad wanneer ik in het laboratorium hielp."45


[medeverdachte] heeft als verdachte op 1 juli 2010 verklaard dat [verdachte] gewoon wist wat er in de schuur gebeurde omdat hij dat moet hebben gezien en geroken.46 


[medeverdachte] is ter zitting als getuige gehoord in de strafzaak van [verdachte]. Als getuige heeft hij deze verklaringen bij de politie bevestigd.47
Verdachte heeft op 16 juni 2010 als verdachte verklaard dat hij met betrekking tot de loods na het sluiten van de huurovereenkomst alleen contact heeft gehad met een man die hij [bijnaam] noemde. Dat was de man die hem de huur voor de schuur betaalde. De verbalisanten tonen [verdachte] een foto van [medeverdachte]. "Die man op de foto is de man die ik [bijnaam] noem."48  



Conclusies.
Uit de bovenstaande bewijsmiddelen volgt dat er in het laboratorium in de schuur naast de woning [adres] te Vlierden op grote schaal amfetaminebereiding heeft plaatsgevonden. Ook zijn grote hoeveelheden stoffen (o.a. BMK mierenzuur zoutzuur) gevonden die geschikt zijn om amfetamine van te maken. Er is een betrekkelijk geringe hoeveelheid "losse " amfetamine in het laboratorium aangetroffen (in een doorgesneden plastic flesje). Ten tijde van de ontdekking van het laboratorium op 27 mei 2010 was de productie van amfetamine (synthese en isolatie van amfetamine) echter in volle gang. Uit de aangetroffen laboratoriumopstelling en de grote hoeveelheden grondstoffen  tussenproducten uit de synthese van amfetamine en afvalstoffen die zijn aangetroffen volgt het bewijs dat ook in de daaraan voorafgaande periode gedurende enige tijd op grote schaal soortgelijke strafbare feiten zijn gepleegd.



De officier heeft de rol van verdachte aangemerkt als medepleger. De rechtbank kan uit de beschikbare bewijsmiddelen niet afleiden dat verdachte [verdachte] samen met [medeverdachte] en een of meer onbekende derde(n) volledig en nauwgezet heeft samengewerkt bij het plegen van de aan hem onder 1 tot en met 3 primair ten laste gelegde strafbare feiten. De rechtbank zal verdachte van deze feiten dan ook vrijspreken. Zijn rol is het opzettelijk verschaffen van gelegenheid: hij stelde zijn schuur ter beschikking aan personen van wie hij wist dat zij zich bezig hielden met de productie van synthetische drugs. Deze conclusie volgt uit de hoogte van de werkelijke huur in combinatie met de inhoud van de hierboven geciteerde verklaringen [persoon 1] en [medeverdachte]. Ook de aangetroffen situatie rond de woning (o.a. productie-afval in de tuin) maakt de verklaring van [verdachte] ongeloofwaardig. De geciteerde verklaringen van [medeverdachte] zijn voor wat betreft de positie en wetenschap van [verdachte] wel geloofwaardig omdat hij daarmee niet alleen [verdachte] belast maar ook en vooral zichzelf.  Ook het aantreffen van een huissleutel van de woning van [verdachte] vormt een bevestiging van de verklaring van [verdachte]. Indien [verdachte] werkelijk niet had gewild dat [medeverdachte] zijn woning gebruikte had hij op elk moment een andere slot op de (voor)deur van zijn woning kunnen (laten) plaatsen. 
De rechtbank acht het onder 5 tenlastegelegde wettig en overtuigend bewezen gelet op de bekennende verklaring van verdachte ter terechtzitting 49 en de aangifte van Enexis.50
De rechtbank is ten aanzien van de feiten 4 primair en 4 subsidiair van oordeel dat niet is gebleken dat er enig (sporen)onderzoek aan het wapen is verricht en er ook anderszins geen bewijs voorhanden is dat verdachte het wapen (mede) voorhanden heeft gehad dan wel medeplichtig aan dit voorhanden hebben is geweest. De rechtbank zal verdachte ook van deze feiten vrijspreken.



De bewezenverklaring.
Op grond van de feiten en omstandigheden die zijn vervat in de hierboven uitgewerkte bewijsmiddelen in onderling verband en samenhang bezien komt de rechtbank tot het oordeel dat wettig en overtuigend bewezen is dat 



1. (subsidiair) 
[medeverdachte] tezamen en in vereniging met een of meer (onbekend gebleven) persoon/personen op 27 mei 2010 te Vlierden gemeente Deurne opzettelijk aanwezig heeft gehad ongeveer 140 gram van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I tot het plegen van welk misdrijf verdachte op 27 mei 2010 te Vlierden gemeente Deurne opzettelijk gelegenheid heeft verschaft door aan die [medeverdachte] en die (onbekend gebleven) persoon/personen zijn verdachtes pand te verhuren en ter beschikking te stellen;



2. (subsidiair) 
[medeverdachte] tezamen en in vereniging met een of meer (onbekend gebleven) persoon/personen in de periode van 1 oktober 2009 tot en met 27 mei 2010 te Vlierden gemeente Deurne ter uitvoering van het door die [medeverdachte] en/of die (onbekend gebleven) persoon/personen voorgenomen misdrijf om opzettelijk te vervaardigen een hoeveelheid van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I opzettelijk 
- in een ruimte een laboratorium (met daarin een groot aantal productie- en verpakkingsmiddelen) heeft ingericht en
- in een (andere) ruimte een loog- en opslagruimte heeft ingericht en
- het productieproces in genoemd laboratorium heeft gestart en bewaakt en hierop toezicht heeft uitgeoefend terwijl de uitvoering van dat voorgenomen misdrijf niet is voltooid tot het plegen van welk niet-voltooid misdrijf verdachte in de periode van 1 oktober 2009 tot en met 27 mei 2010 te Vlierden gemeente Deurne opzettelijk gelegenheid heeft verschaft door aan die [medeverdachte] en die (onbekend gebleven) persoon/personen zijn verdachtes pand voor het vervaardigen van die amfetamine te verhuren en ter beschikking te stellen;



3. (subsidiair)
[medeverdachte] tezamen en in vereniging met een of meer (onbekend gebleven) persoon/personen in de periode van 1 oktober 2009 tot en met 27 mei 2010 te Vlierden gemeente Deurne om een feit bedoeld in het vierde lid van artikel 10 van de Opiumwet te weten het opzettelijk vervaardigen van amfetamine zijnde amfetamine een middel vermeld op de bij de Opiumwet behorende lijst I voor te bereiden en te bevorderen (grote) hoeveelheden benzylmethylketon (BMK) en mierenzuur en zoutzuur en (andere) chemicaliën  (steeds) voorhanden heeft gehad waarvan [medeverdachte] en/of een of meer (onbekend gebleven) persoon/personen en/of verdachte wisten dat die bestemd waren tot het plegen van dat feit tot het plegen van welk misdrijf verdachte in de periode van 1 oktober 2009 tot en met 27 mei 2010 te Vlierden gemeente Deurne opzettelijk gelegenheid heeft verschaft door aan die [medeverdachte] en die (onbekend gebleven) persoon/personen zijn verdachtes pand te verhuren en ter beschikking te stellen.


5. verdachte in de periode van 1 oktober 2008 tot en met 27 mei 2010 te Vlierden gemeente Deurne met het oogmerk van wederrechtelijke toeëigening heeft weggenomen een (grote) hoeveelheid elektriciteit toebehorende aan Essent waarbij verdachte het weg te nemen goed onder zijn bereik heeft gebracht door middel van verbreking immers heeft hij verdachte de (door Essent aangebrachte) verzegeling van de (elektriciteits)meter verbroken. 

De bewijsmiddelen worden slechts gebezigd met betrekking tot het feit waarop zij in het bijzonder betrekking hebben.

Hetgeen meer of anders is tenlastegelegd dan hierboven bewezen is verklaard is naar het oordeel van de rechtbank niet bewezen. Verdachte zal hiervan worden vrijgesproken.


De kwalificatie.
Het bewezenverklaarde levert op de in de uitspraak vermelde strafbare feiten.



De strafbaarheid.
Er zijn geen feiten of omstandigheden gebleken die de strafbaarheid van de feiten of van de verdachte uitsluiten. Verdachte is daarom strafbaar voor hetgeen te zijnen laste bewezen is verklaard.



Oplegging van straf en/of maatregel.
De eis van de officier van justitie.
Vrijspraak ten aanzien van de feiten 4 primair en 4 subsidiair. Ten aanzien van de feiten 1 primair 2 primair 3 primair en 5 een gevangenisstraf voor de duur van zeven jaar met aftrek van voorarrest. Voorts verbeurdverklaring bewaring ten behoeve van de rechthebbende en teruggave aan verdachte en Klemans van de op de lijst van inbeslaggenomen goederen vermelde en daarvoor in aanmerking komende goederen. De officier van justitie betrekt daarbij ten bezware van verdachte dat hij eerder terzake overtreding van de Opiumwet is veroordeeld dat het een groot laboratorium betrof en de negatieve proceshouding van verdachte.


Een kopie van de vordering van de officier van justitie is aan dit vonnis gehecht.
 

Het standpunt van de verdediging.
De verdediging heeft algehele vrijspraak bepleit en geen strafmaatverweer gevoerd.



Het oordeel van de rechtbank.
Bij de beslissing over de straf die aan verdachte dient te worden opgelegd heeft de rechtbank gelet op de aard van het bewezenverklaarde en de omstandigheden waaronder dit is begaan alsmede op de persoon en de persoonlijke omstandigheden van verdachte en zijn draagkracht. Voorts heeft de rechtbank rekening gehouden met de ernst van de door verdachte gepleegde strafbare feiten in verhouding tot andere strafbare feiten zoals tot uitdrukking komt in het wettelijke strafmaximum en in de straffen die voor soortgelijke feiten worden opgelegd.



Bij de strafoplegging zal de rechtbank in het bijzonder rekening houden met het volgende.
Bij het plegen van de strafbare feiten vervulde verdachte een zeer wezenlijke rol door zijn pand te verhuren en ter beschikking te stellen. Amfetamine is een synthetische en zeer verslavende drug waarvan algemeen bekend is dat deze stoffen grote gevaren opleveren voor de gezondheid van de gebruikers ervan en die gebruikers hun drugsgebruik veelal door diefstal of ander crimineel gedrag bekostigen waardoor aan de samenleving ernstige schade wordt berokkend. Door het drugslaboratorium was er sprake van gevaar voor brand en/of ontploffing en/of het vrijkomen van giftige gassen. Verder kan de rechtbank uit de aangetroffen laboratoriumopstelling afleiden dat het de bedoeling was om op grootschalige wijze amfetamine te produceren. Verdachte heeft bij het plegen van de feiten gehandeld uit puur winstbejag en heeft geen inzicht gegeven in de werkelijke gang van zaken. Tot slot zal de rechtbank rekening houden met het feit dat verdachte eerder is veroordeeld terzake overtreding van de Opiumwet en terzake die veroordeling nog in een proeftijd liep.


De rechtbank zal een lichtere straf opleggen dan de door de officier van justitie gevorderde straf nu de rechtbank anders dan de officier van justitie heeft geëist verdachte ook zal vrijspreken van hetgeen verdachte onder 1 primair 2 primair en 3 primair is tenlastegelegd en ook overigens van oordeel is dat de op te leggen straf de ernst van het bewezen verklaarde voldoende tot uitdrukking brengt.

De rechtbank is van oordeel dat in verband met een juiste normhandhaving niet kan worden volstaan met het opleggen van een andersoortige of geringere straf dan een gevangenisstraf welke vrijheidsbeneming meebrengt voor de duur als hierna te melden.


Beslag. 
De rechtbank is van oordeel dat de in het dictum nader te noemen inbeslaggenomen voorwerpen vatbaar zijn voor verbeurdverklaring omdat - zoals blijkt uit het onderzoek ter terechtzitting - dit voorwerpen zijn met behulp waarvan de feiten zijn begaan of voorbereid.


De rechtbank zal de teruggave gelasten van de in het dictum nader te noemen inbeslaggenomen voorwerpen aan verdachte en [persoon 1] en nu naar het oordeel van de rechtbank het belang van strafvordering zich niet meer verzet tegen de teruggave van de inbeslaggenomen goederen.

De rechtbank zal in het belang van strafvordering de bewaring gelasten van de in het dictum nader te noemen inbeslaggenomen voorwerpen  ten behoeve van de rechthebbende.


Motivering van de beslissing na voorwaardelijke veroordeling 01/820608-08.
De vordering voldoet aan alle wettelijke eisen. Krachtens de wettelijke bepalingen is de rechtbank bevoegd tot behandeling van deze vordering. Uit onderzoek ter terechtzitting zijn geen omstandigheden gebleken die aan de ontvankelijkheid van de officier van justitie in de weg staan. Uit het onderzoek ter terechtzitting is gebleken dat de veroordeelde zich gedurende de proeftijd aan een strafbaar feit heeft schuldig gemaakt.
Bijzondere omstandigheden die aan de tenuitvoerlegging in de weg staan zijn niet aanwezig. De rechtbank zal dan ook de gevorderde tenuitvoerlegging gelasten.



De voorlopige hechtenis.
Van de zijde van de verdediging is primair om opheffing van de voorlopige hechtenis verzocht en subsidiair om schorsing daarvan voor een periode van een tot twee maanden teneinde verdachte in de gelegenheid te stellen zijn financiën op orde te brengen.


De officier van justitie heeft tot afwijzing van deze verzoeken gerequireerd.

De rechtbank zal gelet op na te melden strafoplegging het verzoek tot opheffing van de voorlopige hechtenis afwijzen. 


De rechtbank zal het verzoek tot schorsing van de voorlopige hechtenis afwijzen nu de belangen van strafvordering prevaleren boven het persoonlijk belang van verdachte bij het voortduren van de voorlopige hechtenis.
Toepasselijke wetsartikelen.
De beslissing is gegrond op de artikelen:
Wetboek van Strafrecht art. 10 24 27 33 33a 45 47 48 49 57 63 310 311
Opiumwet art. 2 10 10a.


DE UITSPRAAK

Verklaart niet bewezen hetgeen verdachte onder feit 1 primair feit 2 primair feit 3 primair feit 4 primair en feit 4 subsidiair is tenlastegelegd en spreekt hem daarvan vrij.

Verklaart het tenlastegelegde bewezen zoals hiervoor is omschreven. 

Verklaart niet bewezen hetgeen verdachte meer of anders is tenlastegelegd dan hiervoor bewezen is verklaard en spreekt hem daarvan vrij.

Het bewezenverklaarde levert op de misdrijven:


t.a.v. feit 1 subsidiair: 
Medeplichtigheid aan medeplegen van opzettelijk handelen in strijd met het in artikel 2 onder C van de Opiumwet gegeven verbod. 

 

t.a.v. feit 2 subsidiair: 
Medeplichtigheid aan poging tot het medeplegen van opzettelijk handelen in strijd met het in artikel 2 onder D van de Opiumwet gegeven verbod. 

 

t.a.v. feit 3 subsidiair: 
Medeplichtigheid aan het medeplegen van om een feit bedoeld in het vierde lid van artikel 10 van de Opiumwet voor te bereiden en te bevorderen stoffen voorhanden hebben waarvan hij weet dat zij bestemd zijn tot het plegen van dat feit. 

 

t.a.v. feit 5: 
Diefstal waarbij de schuldige het weg te nemen goed onder zijn bereik heeft gebracht door middel van verbreking. 

 
Verklaart verdachte hiervoor strafbaar.

Legt op de volgende straf.
 

T.a.v. feit 1 subsidiair feit 2 subsidiair feit 3 subsidiair en feit 5: 
- een gevangenisstraf voor de duur van 2 jaar en 6 maanden met aftrek overeenkomstig artikel 27 Wetboek van Strafrecht.

 
- verbeurdverklaring van de inbeslaggenomen goederen te weten: een geldbedrag van 20-- euro (pagina 24 van de lijst van inbeslaggenomen voorwerpen) een geldbedrag van 200-- euro (pagina 24 van de lijst) een geldbedrag van 20-- euro (pagina 25 van de lijst) een geldbedrag van 300-- euro (pagina 25 van de lijst) een notitieboek met aantekeningen (pagina 25 van de lijst) en 2 huurovereenkomsten (pagina 27 van de lijst). 
 
- teruggave inbeslaggenomen goederen te weten 2 telefoons (pagina 25 van de lijst) en een oplader (pagina 26 van de lijst) aan veroordeelde. 
 
- teruggave inbeslaggenomen goederen te weten een rijbewijs (pagina 26 van de lijst) en kopieën van het rijbewijs (pagina 27 van de lijst) aan [persoon 1]. 
 
- gelast de bewaring ten behoeve van de rechthebbende te weten: 2 sleutels (pagina 22 van de lijst). 

- wijst af het verzoek tot opheffing van de voorlopige hechtenis.

- wijst af het verzoek tot schorsing van de voorlopige hechtenis.


Beslissing na voorwaardelijke veroordeling: 
- last tot tenuitvoerlegging van de straf voorzover voorwaardelijk opgelegd bij vonnis van de politierechter te 's-Hertogenbosch d.d. 2 maart 2009 gewezen onder parketnummer 01/820608-08 te weten een gevangenisstraf voor de duur van 2 weken.




Dit vonnis is gewezen door:
mr. drs. W.A.F. Damen voorzitter
mr. M.Th. van Vliet en mr. A.M. Bossink leden
in tegenwoordigheid van G.A.M. de Laat griffier
en is uitgesproken op 8 december 2010.



1 Pv p. 59
2 Pv p. 60
3 Pv p. 62
4 Pv p. 66 en 67
5 Pv p. 68 en 69
6 Pv. p.70 en 71
7 Pv p. 72 en 73
8 Pv p 74 p 80
9 Pv p. 77 p. 79
10 Pv. p. 83 proces-verbaalnummer LFO: 2010073743/vlierden/JV-AvR
11 Pv p 83/84 (bovenaan)
12 Foto: pv  p. 99
13 Foto pv. p. 99
14 Idem p. 100 
15 Idem p. 103
16 Foto's in pv p. 104-105
17 Pv  p. 105
18 Idem p. 85
19 Idem p. 89-90
20 Idem  p. 393 - 399
21 Rapport NFI zaaknummer 2010.06.22.035  d.d. 18 oktober 2010 getekend door dr. M.A. Hoitink  p. 2
22 Rapport NFI (noot 21) p. 19 p.3
23 NFI rapport van noot 21 p. 3
24 Idem als 23  p. 4
25 en 26:  als 23 p. 5
27 tot en met 31 als 23 p.6 
32 als 23 p. 8 en 9
33 en 34 NFI-rapport noot 23 p. 14
35 Noot 33 p. 15 p. 18
36 Pv politie p. 342 - 345
37 Idem p. 348 349350
38 Idem p. 356 bijlagen p. 357 (kopie paspoort) p. 358 (huurcontract). 
39 NFI rapport d.d. 29 juli 2010 pv. politie p. 401
40 NFI rapport d.d. 29 juli 2010 pv. politie p. 405
41 Proces-verbaal doorzoeking [adres] te Vlierden  (in GVO-mapje strafdossier van Mierlo)
42 Politie pv p. 153 e.v. m.n. p. 159
43 Idem m.n. p. 214 215
44 Idem m.n. p. 291
45 Idem p. 328 e.v. m.n. p. 330 332 333
46 Idem p. 353
47 Verklaring [medeverdachte] ter terechtzitting (als getuige)
48 Idem p. 270 foto p. 275
49 Verklaring van verdachte ter zitting 
50 Aangifte  p. 363 tot en met 374

