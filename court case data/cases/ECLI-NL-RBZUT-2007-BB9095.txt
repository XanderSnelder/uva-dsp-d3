

RECHTBANK ZUTPHEN 
Sector Straf
Meervoudige kamer



Parketnummer: 06/580348-07
Uitspraak d.d.: 27 november 2007
tegenspraak / dip



VONNIS


in de zaak tegen:


[verdachte] 
geboren te [plaats] op [1970]
wonende te [adres]
thans gedetineerd in het Huis van Bewaring te Doetinchem.


Onderzoek van de zaak

Dit vonnis is gewezen naar aanleiding van het onderzoek op de terechtzitting van 13 november 2007.

De tenlastelegging

Aan verdachte is ten laste gelegd dat:


1.
hij op één of meer tijdstip(pen) in of omstreeks de periode van 01 november 2006 tot en met 30 juli 2007 in de gemeente Winterswijk en/of elders in Nederland tezamen en in vereniging met een ander of anderen en/of alleen (telkens) opzettelijk heeft verkocht en/of afgeleverd en/of verstrekt en/of vervoerd en/of (telkens) opzettelijk aanwezig heeft gehad (een) (grote)
hoeveelhe(i)d(en) van een materiaal bevattende cocaïne zijnde cocaïne (een) middel(en) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
art 2 ahf/ond C Opiumwet
art 2 ahf/ond B Opiumwet
art 47 lid 1 ahf/sub 1 Wetboek van Strafrecht




2.
hij op of omstreeks 31 juli 2007 in de gemeente Winterswijk tezamen en in vereniging met een ander of anderen althans alleen opzettelijk aanwezig heeft gehad (grote) (een)  hoeveelhe(i)d(en) van (een) materia(a)l(en) bevattende
-cocaïne zijnde cocaïne een middel als bedoeld in de bij de Opiumwet behorende lijst I danwel aangewezen krachtens het vijfde lid van artikel 3a van die wet en/of
-heroïne zijnde heroïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet en/of
-amfetamine zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
art 2 ahf/ond C Opiumwet
art 47 lid 1 ahf/sub 1 Wetboek van Strafrecht


Taal- en/of schrijffouten

Voor zover in de tenlastelegging taal- en/of schrijffouten en/of kennelijke omissies voorkomen zijn deze in de bewezenverklaring verbeterd. De verdachte is daardoor niet geschaad in de verdediging.

Overwegingen inzake het bewijs

1. De officier van justitie heeft geconcludeerd dat de rechtbank het onder 1 en 2 tenlastegelegde bewezen zal verklaren met uitzondering van de onder feit 2 tenlastegelegde heroïne en amfetamine (2e en 3e gedachtestreepje).  

2. De raadsman van verdachte heeft het standpunt van de officier van justitie niet bestreden en heeft geconcludeerd tot bewezenverklaring van feit 1 en feit 2 eveneens met uitzondering van de onder feit 2 tenlastegelegde heroïne en amfetamine. 

3. De verdachte heeft ter terechtzitting onder andere verklaard dat hij begonnen is met cocaïne dealen voornamelijk om daarmee te voorzien in eigen gebruik en om zijn schulden te kunnen aflossen.

4. In het stamproces-verbaal (eindnoot 1)  wordt door de betrokken opsporingsambtenaar een samenvatting gegeven van het opsporingsonderzoek. Het opsporingsonderzoek vloeit voort uit resultaten van eerdere politieonderzoeken van het zogenaamde Walch-team waarbij verdachten verklaren drugs (cocaïne) te kopen van e[beschrijving verdachte] in een flat aan de [adres verdachte] achterste deur links te Winterswijk (eindnoot 2) . Het is de politie ambtshalve bekend dat het hier gaat om [adres] welke woning bewoond wordt door [verdachte] en zijn partner [medeverdachte A](eindnoot 3) . Bovendien is er eind juni 2007 bij de Regionale Criminele Inlichtingen Eenheid via een informant informatie binnengekomen die erop duidt dat [verdachte] uit Winterswijk daar in cocaïne dealt die hij koopt van [medeverdac[medeverdachte B]. 

5. Naar aanleiding daarvan wordt een onderzoek ingesteld. Daarbij worden onder andere de telefoons van [verdachte] en [medeverdachte B] afgeluisterd (eindnoot 4)  en wordt bevoegdheid verleend tot stelselmatige observatie waarbij gebruik wordt gemaakt van een peilbaken op de bij [medeverdachte B] in gebruik zijnde personenauto (eindnoot 5) . De resultaten van het Walch-team onderzoek zijn voor zover van mogelijk belang in verband met de jegens verdachten gerezen verdenkingen ter beschikking gesteld voor het onderhavige onderzoek. 

6. Het observatieteam volgt [medeverdachte B] op 31 juli 2007 en maakt foto’s van een ontmoeting tussen [medeverdachte B] en een mogelijke leverancier van de drugs waarbij geld wordt overhandigd door [medeverdachte B] aan die man in ruil voor een pakje Marlboro (eindnoot 6) . Na aanhouding van [medeverdachte B] op 31 juli 2007 wordt in haar auto onder andere een pakje Marlboro aangetroffen en in beslag genomen (eindnoot 7) . In het pakje Marlboro wordt een zakje met een brok wit poeder aangetroffen waarvan uit NFI-onderzoek blijkt dat het cocaïne betreft (eindnoot 8) . 

7. Diezelfde dag 31 juli 2007 worden verdachte en zijn [medeverdachte A] aangehouden in hun woning aan [adres] te Winterswijk op verdenking van handelen in strijd met artikel 2 onder B en onder C van de Opiumwet. Tijdens de aanhouding van verdachte en [medeverdachte A] wordt in hun woning onder andere een hoeveelheid wit poeder aangetroffen en in beslag genomen (eindnoot 9) . Uit NFI-onderzoek blijkt dat dit witte poeder bestanddelen van cocaïne bevat (eindnoot 10) . 

8. Uit de verklaringen van afnemers blijkt dat er aan hen regelmatig cocaïne wordt verkocht op dit adres en in [horecabedrijf] te Winterswijk door verdachte en [medeverdachte A] (eindnoot 11)  . Uit de verklaring van [medeverdachte B] blijkt dat zij in de tenlastegelegde periode wekelijks één à twee series cocaïne levert aan verdachte. Iedere serie bestaat uit 12 gram cocaïne die door middel van versnijden met onder andere babypoeder verdeeld wordt in 15 porties. [medeverdachte B] levert de cocaïne ‘op de pof’ en ontvangt – wanneer verdachte en [medeverdachte A] de coke hebben verkocht – van verdachte per serie 500 euro (eindnoot 12) . Uit de verklaring van verdachte blijkt dat hij erkent gedurende de ten laste gelegde periode wekelijks één of soms twee series cocaïne af te nemen van [medeverdachte B] voor de prijs van 500 euro per serie en dit in porties door te verkopen aan de verschillende afnemers. Verdachte verklaart dat hij per portie cocaïne 50 euro vraagt aan zijn afnemers. Hij moet derhalve tien porties (en wanneer hij twee series koopt twintig porties) cocaïne verkopen om het verschuldigde aankoopbedrag aan [medeverdachte B] te kunnen betalen. De overige vijf porties (bij twee series aldus tien porties) heeft hij derhalve - gratis - voor eigen gebruik. Deze porties worden door hem en zijn partner [medeverdachte A] gebruikt (eindnoot 13) . [medeverdachte A] verklaart dat zij iedere dag een halve portie gebruikt (eindnoot 14) . Verdachte verklaart ter zitting dat hijzelf drie à vier porties per week gebruikt en zijn vriendin een halve tot een hele portie per dag. Uit de verklaring van [medeverdachte A] blijkt dat zij verdachte hielp bij het verkopen van de cocaïne in die zin dat zij – als verdachte niet thuis was – de coke verkocht aan de afnemers die aan de deur kwamen (eindnoot 15) . [medeverdachte A] verklaart overigens dat [medeverdachte B] gemiddeld tweemaal per week in de woning van haar en [verdachte] kwam in verband met de verkoop van cocaïne (eindnoot 16) .

9. De rechtbank acht niet wettig en overtuigend bewezen dat verdachte heroïne en/of amfetamine voorhanden heeft gehad zoals tenlastegelegd onder feit 2 2e en 3e gedachtestreepje zodat hij daarvan dient te worden vrijgesproken.

Bewezenverklaring

Op grond van het vorenstaande is de rechtbank van oordeel dat wettig en overtuigend bewezen kan worden dat verdachte het onder feit 1 en onder feit 2 1e gedachtestreepje ten laste gelegde heeft begaan te weten dat: 


1.
hij op tijdstippen in de periode van 1 november 2006 tot en met 30 juli 2007 in de gemeente Winterswijk tezamen en in vereniging met een ander telkens opzettelijk heeft verkocht en afgeleverd en verstrekt en telkens opzettelijk aanwezig heeft gehad hoeveelheden van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2.
hij op 31 juli 2007 in de gemeente Winterswijk tezamen en in vereniging met een ander opzettelijk aanwezig heeft gehad een hoeveelheid van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.


Strafbaarheid van het bewezenverklaarde


Het bewezene levert op de misdrijven:
1. medeplegen van opzettelijk handelen in strijd met een in artikel 2 onder B en C van de Opiumwet gegeven verbod strafbaar gesteld bij artikel 10 derde lid van de Opiumwet meermalen gepleegd;


2. medeplegen van opzettelijk handelen in strijd met een in artikel 2 onder C van de Opiumwet gegeven verbod strafbaar gesteld bij artikel 10 derde lid van de Opiumwet.

Strafbaarheid van de verdachte

Verdachte is strafbaar nu geen omstandigheid is gebleken of aannemelijk geworden die de strafbaarheid van verdachte uitsluit.


Oplegging van straf en/of maatregel

1. De officier van justitie heeft gevorderd dat de rechtbank aan verdachte zal opleggen een gevangenisstraf voor de duur van achttien maanden met aftrek van de in verzekering doorgebrachte tijd waarvan zes maanden voorwaardelijk met een proeftijd van twee jaren met de bijzondere voorwaarde dat verdachte zich gedurende de proeftijd zal gedragen naar de aanwijzingen en voorschriften van de reclassering. 

2. De verdediging heeft zich op het standpunt gesteld dat een groot voorwaardelijk strafdeel voor verdachte van belang is opdat verdachte zijn psychische afhankelijkheid van drugs tot nul kan reduceren en een grotere kans heeft op een succesvolle terugkeer in de maatschappij.

3. Uit het uittreksel uit het Justitieel Documentatieregister blijkt dat verdachte op 11 april 2007 door de politierechter van deze rechtbank veroordeeld is voor het opzettelijk handelen in strijd met artikel 2 van de Opiumwet. Verdachte heeft bij die veroordeling bovendien een proeftijd opgelegd gekregen. 

4. Op 19 oktober 2007 is door Tactus een voorlichtingsrapportage uitgebracht waaruit blijkt dat verdachte zich inmiddels ter behandeling van zijn cocaïneverslavingsproblematiek heeft laten plaatsen op de Verslaafden Begeleidings Afdeling van de P.I. Achterhoek te Doetinchem. Uit het rapport komt als strafadvies naar voren dat een gedeeltelijk voorwaardelijke straf met verplicht reclasseringscontact een kader zou geven aan een plan van aanpak met betrekking tot de verslavingsproblematiek. 


5. De rechtbank acht na te melden strafoplegging in overeenstemming met de aard en de ernst van het bewezenverklaarde waaronder de periode gedurende welke verdachte heeft gedeald en de omstandigheden waaronder dit is begaan mede gelet op de persoon van verdachte zoals van een en ander bij het onderzoek ter terechtzitting is gebleken.
De rechtbank heeft bij de straftoemeting in het bijzonder in aanmerking genomen - en vindt daarin de redenen om te komen tot een hogere straf dan door de officier van justitie geëist - dat verdachte zich vrijwel direct nadat hij voor de eerste keer door de politie was opgepakt voor het plegen van soortgelijke feiten tijdens de hem opgelegde proeftijd wederom op grote schaal heeft bezig gehouden met de handel in cocaïne. Daarmee heeft verdachte bijgedragen aan het in stand houden van de verslaving van medeverslaafden en het in gevaar brengen van de gezondheid van die anderen.
De rechtbank acht een gedeeltelijk voorwaardelijke gevangenisstraf op zijn plaats teneinde verdachte ervan te weerhouden opnieuw strafbare feiten te plegen. 


6. De rechtbank houdt bij het opleggen van na te melden straf op de voet van artikel 63 van het Wetboek van Strafrecht rekening met de veroordeling van verdachte bij vonnis van de politierechter Zutphen d.d. 11 april 2007.

In beslag genomen voorwerpen

De na te melden in beslag genomen en nog niet teruggegeven voorwerpen met behulp waarvan het onder feit 1 en feit 2 bewezenverklaarde is begaan dienen te worden onttrokken aan het verkeer aangezien zij van zodanige aard zijn dat het ongecontroleerde bezit daarvan in strijd is met de wet. 

Toepasselijke wettelijke voorschriften

Deze strafoplegging is gegrond op de artikelen 10 14a 14b 14c 14d 27 36b 36c 36d 47 57 en 91 Wetboek van Strafrecht en de artikelen 2 en 10 van de Opiumwet.

Beslissing

De rechtbank beslist als volgt.

Verklaart zoals hiervoor overwogen bewezen dat verdachte het onder feit 1 en onder feit 2 1e gedachtestreepje tenlastegelegde heeft begaan.

Verklaart niet bewezen hetgeen verdachte meer of anders is ten laste gelegd dan hiervoor is bewezen verklaard en spreekt verdachte daarvan vrij.

Verklaart het bewezenverklaarde strafbaar kwalificeert dit als hiervoor vermeld en verklaart verdachte strafbaar.

Veroordeelt verdachte tot een gevangenisstraf voor de duur van 24 (vierentwintig) maanden.

Bepaalt dat een gedeelte van de gevangenisstraf groot 8 (acht) maanden niet zal worden ten uitvoer gelegd tenzij de rechter later anders mocht gelasten op grond dat veroordeelde zich vóór het einde van een proeftijd van 2 jaren aan een strafbaar feit heeft schuldig gemaakt dan wel de navolgende bijzondere voorwaarde niet heeft nageleefd.

Stelt als bijzondere voorwaarde dat veroordeelde zich gedurende de proeftijd zal gedragen naar de aanwijzingen en voorschriften die veroordeelde zullen worden gegeven door of namens de Stichting Reclassering Nederland arrondissement Zutphen zolang deze instelling dit noodzakelijk oordeelt. 

Beveelt dat de tijd door veroordeelde vóór de tenuitvoerlegging van deze uitspraak in verzekering en voorlopige hechtenis doorgebracht bij de uitvoering van de opgelegde gevangenisstraf in mindering zal worden gebracht.

Beveelt de onttrekking aan het verkeer van de in beslag genomen nog niet teruggegeven voorwerpen als aangeduid op de lijst inbeslaggenomen voorwerpen op pagina 233 t/m 237 van het dossier. 

Aldus gewezen door mrs. Roessingh voorzitter Van der Mei en Bos rechters in tegenwoordigheid van mr. Van Erp griffier en uitgesproken op de openbare terechtzitting van 27 november 2007.


1  Zie hiervoor het stamproces-verbaal met nummer PL0646/07-205502 opgemaakt en ondertekend op 16 augustus 2007. In dit stamproces-verbaal zijn alle hierna genoemde processen-verbaal als bijlagen gevoegd.
2  Zie hiervoor de verklaringen van de verdachten/getuigen [verdachte/getuige] (p.389) en [verdachte/getuige] (p.394).
3  Zie hiervoor het stamproces-verbaal (p.12).
4  Zie hiervoor het proces-verbaal aanvraag bevel ex art. 126m WvSv (p.133).
5  Zie hiervoor het proces-verbaal aanvraag bevel ex art. 126g WvSv (p.144).
6  Zie hiervoor het verslag van het Observatieteam (p.169 e.v.) d.d. 31 juli 2007 en de daarbij behorende foto’s (p.162 e.v.). 
7  Zie hiervoor het proces-verbaal bevindingen (p.117).
8  Zie hiervoor het NFI rapport d.d. 22 oktober 2007.
9  Zie hiervoor het verslag van de doorzoeking en beslaglegging (p.218-231).
10 Zie hiervoor het NFI rapport d.d. 22 oktober 2007.
11 Zie hiervoor de verklaringen van de verdachten/getuigen [verdachte/getuige] (p.368) [verdachte/getuige] (p.372) [verdachte/getuige] (p.378) [verdachte/getuige] (p.382) [verdachte/getuige] (p.386) en [verdachte/getuige] (p.398).
12 Zie hiervoor de verklaring van [medeverdachte B] (p.159).
13 Zie hiervoor de verklaringen van verdachte (p.298 en p.303).
14 Zie hiervoor de verklaring van [medeverdachte A] (p.320).
15 Zie hiervoor de verklaring van [medeverdachte A] (p.329).
16 Zie hiervoor de verklaring van [medeverdachte A] (p.336).

