
Parketnummer: P-2020/09901	
Zaaknummer: 	126 van 2021
Uitspraak:	12 mei 2021		Tegenspraak


Vonnis van dit Gerecht 



in de strafzaak tegen de verdachte:



[verdachte]

geboren op [geboortedatum] in Aruba
wonende in Aruba 
thans gedetineerd in het huis van bewaring in Aruba.


Onderzoek van de zaak


Het onderzoek ter openbare terechtzitting heeft plaatsgevonden op 23 april 2021. De verdachte is verschenen bijgestaan door zijn raadsvrouw mr. J.M.R.F. Scheper advocaat in Aruba. 



De officier van justitie mr. E. Stevens heeft ter terechtzitting gerekwireerd.



De verdachte en zijn raadsvrouw hebben het woord ter verdediging gevoerd.





Tenlastelegging


Aan de verdachte is ten laste gelegd:


1. dat hij op een (of meer) tijdstip(pen) in of omstreeks de periode van 1 april 2020 tot en met 10 december 2020 in Aruba tezamen en in vereniging met een ander of anderen althans alleen opzettelijk hennep althans enige gebruikelijke bereiding waaraan de hars die uit hennep wordt getrokken ten grondslag ligt als bedoeld in artikel 1 eerste lid van de Landsverordening verdovende middelen of in de Regeling aanwijzing verdovende middelen I in bezit heeft verkocht en/of heeft afgeleverd en/of heeft vervoerd en/of in bezit en/of aanwezig heeft gehad;

2. dat hij op een (of meer) tijdstip(pen) in of omstreeks de periode van 10 december 2019 tot en met 10 december 2020 in Aruba tezamen en in vereniging met een ander of anderen althans alleen een pistool (van het merk Smith & Wesson model SW9F en kaliber 9x19 mm) in elk geval een vuurwapen als bedoeld in artikel 3 eerste lid van de Vuurwapenverordening voorhanden heeft gehad.




Formele voorvragen


Het Gerecht heeft vastgesteld dat de dagvaarding geldig is dat hij bevoegd is tot kennisneming van de zaak dat het openbaar ministerie ontvankelijk is in zijn vervolging en dat er geen redenen zijn voor schorsing van de vervolging.





Ten aanzien van de bewijsmiddelen



Standpunt van de officier




De officier heeft ter terechtzitting gevorderd dat het Gerecht het onder 1 en 2 ten laste gelegde bewezen zal verklaren en de verdachte daarvoor zal veroordelen tot een gevangenisstraf voor de duur van vijftien (15) maanden waarvan zes (6) voorwaardelijk met aftrek van voorarrest en een proeftijd van drie (3) jaar.



Daartoe heeft de officier betoogd dat de verdachte hetgeen hem is ten laste gelegd heeft bekend en dat hij openheid van zaken heeft gegeven en dat tijdens de huiszoeking in de woning van verdachte zowel marihuana als het vuurwapen zijn aangetroffen.




Standpunt van de verdediging




De raadsvrouw heeft aangevoerd dat de verdachte zijn volledige medewerking aan het onderzoek heeft verleend en dat hetgeen hij heeft verklaard ook te verifiëren is. 




Het oordeel van het Gerecht




Nu verdachte de tenlastegelegde feiten heeft bekend en er overigens geen bewijsverweer is gevoerd komt het Gerecht tot de volgende bewezenverklaring.




Bewezenverklaring




Het Gerecht acht - op grond van de hierna weergegeven bewijsmiddelen en de nadere bewijsoverwegingen in onderling verband en samenhang beschouwd - wettig en overtuigend bewezen dat de verdachte het onder 1 en 2 ten laste gelegde heeft begaan met dien verstande:


1. 
dat hij op een (of meer) tijdstip(pen) in of omstreeks de periode van 1 april 2020 tot en met 10 december 2020 in Aruba tezamen en in vereniging met een ander of anderen althans alleen opzettelijk hennep althans enige gebruikelijke bereiding waaraan de hars die uit hennep wordt getrokken ten grondslag ligt als bedoeld in artikel 1 eerste lid van de Landsverordening verdovende middelen of in de Regeling aanwijzing verdovende middelen I in bezit heeft verkocht en/of heeft afgeleverd en/of heeft vervoerd en/of in bezit en/of aanwezig heeft gehad;


2. 
dat hij op een (of meer) tijdstip(pen) in of omstreeks de periode van 10 december 2019 tot en met 10 december 2020 in Aruba tezamen en in vereniging met een ander of anderen althans alleen een pistool (van het merk Smith & Wesson model SW9F en kaliber 9x19 mm) in elk geval een vuurwapen als bedoeld in artikel 3 eerste lid van de Vuurwapenverordening voorhanden heeft gehad.


Het Gerecht acht niet bewezen hetgeen de verdachte meer of anders is ten laste gelegd dan hierboven is bewezen verklaard zodat hij daarvan zal worden vrijgesproken.




Bewijsmiddelen




Het Gerecht grondt zijn overtuiging dat de verdachte het bewezen verklaarde heeft begaan op de feiten en omstandigheden die in de hierna volgende bewijsmiddelen zijn vervat en redengevend zijn voor de bewezenverklaring.



Daarbij wordt opgemerkt dat ieder bewijsmiddel ook in zijn onderdelen slechts wordt gebruikt tot bewijs van dat bewezen verklaarde feit of die bewezen verklaarde feiten waarop het blijkens zijn inhoud betrekking heeft.



Voor zover geschriften worden gebruikt worden deze slechts gebruikt in samenhang met de inhoud van andere bewijsmiddelen die op hetzelfde feit of dezelfde feiten betrekking hebben.



* De verklaring van de verdachte op 23 april 2021 afgelegd tijdens het onderzoek ter terechtzitting voor zover inhoudende -zakelijk weergegeven-:



De beschuldigingen met betrekking tot het marihuana- en vuurwapenbezit kloppen. Ik begon marihuana te verkopen nadat ik gedurende de pandemie geen inkomen meer had omdat ik mijn werk als kapper niet kon uitoefenen.
Ik ben rond april 2020 begonnen met de verkoop van verdovende middelen. 



* Bijlage 170
Een proces-verbaal van huiszoeking [adres 1] van 25 november 2020 voor zover inhoudende als relaas van de verbalisanten zakelijk weergegeven: 



Op 10 december 2020 gingen wij van het Project Team Drugspanden naar [adres 1]. Ter plaatse  verklaarde de verdachte [verdachte] dat hij in het bezit is van verdovende middelen en dat deze in de container achter in zijn tuin lagen. De verdachte liet weten dat bedoelde container zijn kapperszaak is. Binnen de container haalde de verdachte van achter een muurtje een grote plastic Zip Lock zak inhoudende een groene kruid gelijkende op marihuana tevoorschijn. De verdachte toonde ons een grijze tas die ook achter bovengenoemd muurtje lag. In de tas lag een zwart vuistvuurwapen. 



De navolgende voorwerpen werden aangetroffen










voorwerp




plaats





Een groot doorzichtig plastic Zip Lock zak inhoudende een groen kruid  gelijkende op marihuana


Kapperszaak/ verdachte overhandigde deze 




Grijze rugtas van het merk Vans inhoudende:
- Een zwart vuurwapen
- Een mason jar inhouden groene kruid gelijkende op marihuana
- Een klein doorzichtig plastic zakje inhoudende groene kruid gelijkende op marihuana


In de berging




Zwart geldkist inhoudende geld biljetten van Arubaanse valuta


Op de  tv meubilair




Een aantal  geld biljetten van Arubaanse valuta


Op de  tv meubilair




Een blauw make up tas van het merk Dior inhoudende:
- Een klein zakje inhoudende groene kruiden  gelijkende op marihuana 


Middenconsole 







* Bijlage no. 179
Proces-verbaal van wegen marihuana van 14 december 2020  voor zover inhoudende als relaas van de verbalisant zakelijk weergegeven:



Op 10 december 2020 heb ik een onderzoek ingesteld aan de inhoud en samenstelling van verdovende middelen inbeslaggenomen bij de huiszoeking te [adres 1]. Op 10 december 2020 heb ik een fieldtest bestemd voor het testen van hennep gedaan. Deze test viel positief uit in die zin dat nadat de vloeistof in het buisje in aanraking was gekomen met het kruid deze in een paarse kleur veranderde hetgeen de aanwezigheid van hennep aanduidt.  
Op 11 december 2020 heb ik de doorzichtige plastic zak inhoudende op marihuana gelijkende kruiden met de letter/cijfer combinatie X-1 gewaarmerkt en op een geijkte weger gewogen. Het gewicht hiervan bedroeg 247.7 gram. 



* Bijlage no. 179-B
Een geschrift deskundigenrapport van de Toxicoloog [toxicoloog] van 15 januari 2021 voor zover inhoudende als relaas van de toxicoloog zakelijk weergegeven:



Verzocht werd om een onderzoek in te stellen naar de aanwezigheid van middelen in de zin van de Landsverordening Verdovende Middelen op het potje met waarmerk X-1. Het monster bevat thc.




* Bijlage no. 184
Proces-verbaal van onderzoek deugdelijkheid pistool [adres 1] van 11 december 2020 voor zover inhoudende als relaas van de verbalisant zakelijk weergegeven:



Op 10 december 2020 werd tijdens het onderzoek op het adres [adres 1] in de tot een Barbershop omgebouwde 20ft zeecontainer drugs en een pistool gevonden. 




Verzoek

Verzocht werd om het vuurwapen in beslag te nemen en op deugdelijkheid te onderzoeken.




Onderzoek vuurwapen

Het vuurwapen bleek een pistool te zijn van het;
Merk:  Smith & Wesson
Model:  SW9F
Kaliber: 9x19mm
Serie nr.: PAF7840



Bijzonderheden



Het pistool zag er goed onderhouden uit was niet geladen was niet voorzien van een patroonhouder en mistte de vizierkorrel


De bewegende delen bleken naar behoren te functioneren





Conclusie

Naar aanleiding van het onderzoek op het pistool kan door mij geconcludeerd worden dat: 
-het pistool een echt vuurwapen is en als deugdelijk moet worden beschouwd

- het pistool voor bedreiging en afdreiging geschikt is en daarom valt onder de bepaling van de Vuurwapenverordening. 




Strafbaarheid en kwalificatie van het bewezen verklaarde


Het bewezenverklaarde levert op:



Feit 1:
Opzettelijk handelen in strijd met artikel 4 eerste lid onder B en C van de Landsverordening verdovende middelen
strafbaar gesteld bij artikel 11 van deze Landsverordening.



Feit 2 
Overtreding van een verbod gesteld bij artikel 3 eerste lid van de Vuurwapenverordening 
strafbaar gesteld bij artikel 11 van deze Landsverordening meermalen gepleegd.



Er zijn geen feiten of omstandigheden aannemelijk geworden die de strafbaarheid van het bewezen verklaarde uitsluiten.




Strafbaarheid van de verdachte




Er zijn geen feiten of omstandigheden aannemelijk geworden die de strafbaarheid van de verdachte uitsluiten. 



De verdachte is daarom strafbaar voor het hiervoor bewezen verklaarde.




Oplegging van straf 




Bij de bepaling van de op te leggen straf wordt gelet op de aard en de ernst van hetgeen bewezen is verklaard op de omstandigheden waaronder het bewezen verklaarde is begaan op de mate waarin de gedraging aan de verdachte te verwijten is en op de persoon van de verdachte zoals een en ander bij het onderzoek ter terechtzitting naar voren is gekomen. Daarbij wordt rekening gehouden met de ernst van het bewezen verklaarde in verhouding tot andere strafbare feiten zoals die onder meer tot uitdrukking komt in de straffen die voor soortgelijke feiten worden opgelegd.



Verdachte heeft zich schuldig gemaakt aan het bezitten en handelen in verdovende middelen met name hennep. Van verdovende middelen is algemeen bekend dat deze verslavend werken en voor de gezondheid van personen schadelijk zijn. Verder is het een feit van algemene bekendheid dat de handel in en het gebruik van verdovende middelen vaak gepaard gaat met verschillende vormen van (ernstige) criminaliteit. Aan dergelijke handel medewerking verlenen op welke wijze dan ook is laakbaar en kan verdachte worden verweten. 



Daarnaast heeft verdachte zich schuldig gemaakt aan het voorhanden hebben van een vuurwapen. Het voorhanden hebben van vuurwapens en munitie kan gevaarlijke situaties met zich mee brengen en behoort tot een categorie feiten die een ernstige inbreuk maken op de rechtsorde en gevoelens van onrust en onveiligheid in de samenleving veroorzaken. 



Naar het oordeel van het Gerecht kan gelet op de ernst van het bewezen verklaarde niet worden volstaan met een andere of lichtere sanctie dan een straf die een onvoorwaardelijke vrijheidsbeneming met zich brengt. 



Bij de strafoplegging zal het Gerecht rekening houden met de omstandigheid dat verdachte nooit eerder is veroordeeld voor soortgelijke strafbare feiten zoals blijkt uit de justitiële documentatie betreffende verdachte van 15 april 2021. 



Het Gerecht zal ook rekening houden met de omstandigheid dat het vuurwapen zonder patroonhouder of munitie thuis in een tas opgeborgen lag. 



Het Gerecht heeft voorts acht geslagen op de door het Gemeenschappelijk Hof van Justitie geformuleerde oriëntatiepunten voor straftoemeting.



Het Gerecht is na dit een en ander te hebben afgewogen tot de slotsom gekomen dat een gevangenisstraf met een voorwaardelijk deel passend is.




In beslag genomen voorwerpen




Aan de orde zijn voorts de onder de verdachte in beslag genomen en nog niet teruggegeven voorwerpen. 




Verbeurdverklaring




Het Gerecht is van oordeel dat het inbeslaggenomen geldbedrag van Afl. 1.985- dient te worden verbeurdverklaard nu de verdachte ten aanzien van de herkomst van dit geldbedrag geen concrete noch verifieerbare verklaring heeft afgelegd. Aangenomen dient dan ook te worden dat hij dit geldbedrag geheel of grotendeels door middel van het onder 1 bewezen verklaarde en strafbare feit heeft verkregen.




Onttrekking aan het verkeer




Het vuurwapen en de verdovende middelen zijn vatbaar voor onttrekking aan het verkeer nu het voorwerpen betreffen met betrekking tot welke het bewezen verklaarde is begaan. Het (ongecontroleerde) bezit van deze voorwerpen is bovendien in strijd met de wet en het algemeen belang. Het Gerecht zal deze daarom onttrekken aan het verkeer. 




Toepasselijke wettelijke voorschriften




De op te leggen straf is behalve op de reeds aangehaalde wettelijke voorschriften gegrond op de artikelen 1:19 1:20 1:62 1:74 1:75 en 1:224 van het Wetboek van Strafrecht van Aruba zoals deze luidde(n) ten tijde van het bewezen verklaarde. 





BESLISSING




Het Gerecht:



verklaart wettig en overtuigend bewezen dat de verdachte de onder 1 en 2 ten laste gelegde feiten zoals hiervoor bewezen geacht heeft begaan; 



verklaart niet bewezen hetgeen aan de verdachte meer of anders is ten laste gelegd en spreekt hem daarvan vrij;



kwalificeert het bewezen verklaarde als hiervoor omschreven;



veroordeelt de verdachte tot een gevangenisstraf voor de twaalf (12) maanden;



bepaalt dat een gedeelte van deze straf groot zes (6) maanden niet ten uitvoer zal worden gelegd tenzij de rechter later anders mocht gelasten omdat de verdachte zich voor het einde van een proeftijd welke hierbij wordt bepaald op drie (3) jaren aan een strafbaar feit heeft schuldig gemaakt;



beveelt dat de tijd die door de verdachte voor de tenuitvoerlegging van deze uitspraak in verzekering en in voorlopige hechtenis is doorgebracht bij de tenuitvoerlegging van de opgelegde gevangenisstraf in mindering wordt gebracht;



verklaart verbeurd het in beslag genomen en nog niet teruggegeven geldbedrag van Afl. 1.985-;



beveelt de onttrekking aan het verkeer van de in beslag genomen en nog niet teruggegeven vuurwapen en verdovende middelen.




Dit vonnis is gewezen door de rechter mr. N.K. Engelbrecht bijgestaan door mw. M.V. Alvarez (zittingsgriffier) en op 12 mei 2021 in tegenwoordigheid van de griffier uitgesproken ter openbare terechtzitting van het Gerecht in Aruba.



Hierna wordt tenzij anders vermeld telkens verwezen naar ambtsedige - en door de desbetreffende verbalisanten in wettelijke vorm opgemaakte - processen-verbaal en overige geschriften die als bijlagen zijn opgenomen in het eindproces-verbaal van het Korps Politie Aruba (Algemene Dienst  Project Team Drugspanden) d.d. 30 januari 2021 geregistreerd onder proces-verbaalnummer 2102300900.AMB en de onderzoeksnaam “Aardbei”. 
. 

