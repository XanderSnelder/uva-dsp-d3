

24 november 2015
Strafkamer
nr. S 15/02099 H
KD
 
Hoge Raad der Nederlanden


Arrest



op een aanvraag tot herziening van een in kracht van gewijsde gegaan vonnis van de Politierechter in de Rechtbank Haarlem van 2 juli 2010 nummer 15/800432-10 ingediend door mr. T. Bissessur advocaat te Zoetermeer namens:




          [aanvraagster]
         geboren te [geboorteplaats] op [geboortedatum] 1988.





1De uitspraak waarvan herziening is gevraagd


De Politierechter heeft de aanvraagster ter zake van "Opzettelijk handelen in strijd met het in artikel 2 onder A van de Opiumwet gegeven verbod" veroordeeld tot een gevangenisstraf van negen maanden.





2De aanvraag tot herziening


2.1.
De aanvraag tot herziening is aan dit arrest gehecht en maakt daarvan deel uit.



2.2.
De aanvraag berust op de stelling dat sprake is van een gegeven als bedoeld in art. 457 eerste lid aanhef en onder c Sv. In de aanvraag wordt daartoe aangevoerd dat niet de aanvraagster maar haar halfzus [betrokkene] degene is geweest die met een vervalst paspoort op naam van de aanvraagster in 2010 naar Nederland is gereisd en op Schiphol is aangehouden voor het in het bezit hebben van drugs.





3De conclusie van de Advocaat-Generaal


De Advocaat-Generaal D.J.C. Aben heeft geconcludeerd dat de Hoge Raad de aanvraag gegrond zal verklaren en de zaak zal verwijzen naar een gerechtshof opdat de zaak zal worden berecht en afgedaan op de wijze als in art. 472 tweede lid Sv is voorzien.





4Beoordeling van de aanvraag


4.1.
Als grondslag voor een herziening kan voor zover hier van belang krachtens het eerste lid aanhef en onder c van art. 457 Sv slechts dienen een door bescheiden gestaafd gegeven dat bij het onderzoek op de terechtzitting aan de rechter niet bekend was en dat het ernstige vermoeden wekt dat indien dit gegeven bekend zou zijn geweest het onderzoek van de zaak zou hebben geleid hetzij tot een vrijspraak van de gewezen verdachte hetzij tot een ontslag van alle rechtsvervolging hetzij tot de niet-ontvankelijkverklaring van het openbaar ministerie hetzij tot de toepassing van een minder zware strafbepaling.



4.2.
Hetgeen door de Advocaat-Generaal in zijn conclusie is vermeld geeft steun aan de stelling waarop de aanvraag berust te weten dat in de zaak die heeft geleid tot de uitspraak waarvan herziening is gevraagd sprake is geweest van een persoonsverwisseling.



4.3.
Een en ander levert het ernstig vermoeden op dat de Politierechter ware deze hiermee bekend geweest de aanvraagster van het haar tenlastegelegde zou hebben vrijgesproken.





5Slotsom


Uit hetgeen hiervoor is overwogen volgt dat hier sprake is van een gegeven als bedoeld in art. 457 eerste lid aanhef en onder c Sv zodat de aanvraag gegrond is en als volgt moet worden beslist.





6Beslissing


De Hoge Raad:
verklaart de aanvraag tot herziening gegrond;
beveelt voor zover nodig de opschorting of schorsing van de tenuitvoerlegging van voormeld vonnis van de Politierechter;
verwijst de zaak naar het Gerechtshof Amsterdam opdat de zaak op de voet van art. 472 tweede lid Sv opnieuw zal worden berecht en afgedaan.



	Dit arrest is gewezen door de vice-president A.J.A. van Dorst als voorzitter en de raadsheren J.P. Balkema en J.W. Ilsink in bijzijn van de waarnemend griffier E. Schnetz en uitgesproken ter openbare terechtzitting van 24 november 2015.
Mr. Balkema en mr. Ilsink zijn buiten staat dit arrest te ondertekenen.


