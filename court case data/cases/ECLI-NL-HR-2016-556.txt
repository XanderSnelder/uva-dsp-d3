

5 april 2016
Strafkamer
nr. S 15/00857
SG/KD

 
Hoge Raad der Nederlanden

 

Arrest



op het beroep in cassatie tegen een arrest van het Gerechtshof Arnhem-Leeuwarden zittingsplaats Arnhem van 4 december 2014 nummer 21/005927-13 in de strafzaak tegen:



        [verdachte]
       geboren te [geboorteplaats] op [geboortedatum] 1987.




1Geding in cassatie


Het beroep is ingesteld door de Advocaat-Generaal bij het Hof. Deze heeft bij schriftuur middelen van cassatie voorgesteld. De schriftuur is aan dit arrest gehecht en maakt daarvan deel uit.
	De raadsman van de verdachte J. Boksem advocaat te Leeuwarden heeft het beroep tegengesproken.
	De Advocaat-Generaal A.J. Machielse heeft geconcludeerd tot verwerping van het beroep.





2Beoordeling van de middelen


2.1.
De middelen komen met diverse klachten op tegen de door het Hof gegeven vrijspraken van het aan de verdachte onder 1 2 4 en 6 (telkens) primair tenlastegelegde. Zij lenen zich voor gezamenlijke bespreking. 


2.2.1.

Aan de verdachte is - voor zover in cassatie van belang - tenlastegelegd dat:
"1. primair
hij op meerdere tijdstippen op of omstreeks 17 februari 2010 te Apeldoorn in elk geval (telkens) in Nederland
(lid 3 onder 1°)
tezamen en in vereniging met een ander of anderen althans alleen een ander te weten [slachtoffer 1] 
(lid 1 onder 1°)
(telkens) door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie heeft geworven en/of vervoerd en/of overgebracht en/of gehuisvest en/of opgenomen met het oogmerk van uitbuiting van [slachtoffer 1]
en/of
(lid 1 onder 4°)
(telkens) met één of meerdere van de onder 1° van dit artikel genoemde middelen te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding dan wel door misbruik van uit feitelijke omstandigheden voortvloeiend overwicht en/of door misbruik van de kwetsbare positie [slachtoffer 1] heeft gedwongen en/of bewogen zich beschikbaar te stellen tot het verrichten van arbeid en/of diensten en/of onder de onder 1° van dit artikel genoemde omstandigheden te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie enige handeling(en) heeft ondernomen waarvan hij verdachte en/of diens mededader(s) wist of redelijkerwijs moest vermoeden dat [slachtoffer 1] zich daardoor beschikbaar zou stellen tot het verrichten van arbeid en/of diensten heeft/hebben en/of is/zijn verdachte en/of diens mededader(s)
- terwijl [slachtoffer 1] drugsverslaafd is geweest en/of
- terwijl [slachtoffer 1] recent in een afkickkliniek had gezeten en/of
- terwijl de verstandelijke vermogens van [slachtoffer 1] beneden gemiddeld zijn en/of
- terwijl [slachtoffer 1] in de auto zit bij verdachte en/of diens mededader(s) tegen [slachtoffer 1] gezegd dat hij meerdere althans één telefoonabonnement(en) moest afsluiten omdat hij anders problemen zou krijgen en/of
- terwijl [slachtoffer 1] bang was dat hij in elkaar geslagen zou worden en/of dat zijn familie bedreigd zou worden en/of
- tegen [slachtoffer 1] gezegd "Mondje dicht en geen politie anders komen er problemen" en/of
- tegen [slachtoffer 1] gezegd dat het/de abonnement(en) en/of contract(en) uit het archief gehaald zou gaan worden en/of
- tegen [slachtoffer 1] gezegd welk adres hij moest opgeven bij de telefoonwinkel(s) en/of
- [slachtoffer 1] (meerdere malen) in de auto vervoerd en/of
- met [slachtoffer 1] naar de Belcompany en/of Hi-winkel en/of T-Mobile en/of Telfort althans een of meer telefoonwinkel(s) gegaan en/of
- (telkens) nadat [slachtoffer 1] het telefoonabonnement had afgesloten tegen [slachtoffer 1] gezegd dat hij de tas met de telefoon moest afgeven
- door welke feiten en omstandigheden voor voornoemde [slachtoffer 1] een (afhankelijkheids)situatie is ontstaan waaraan hij zich niet heeft kunnen onttrekken en/of ten gevolge waarvan hij geen weerstand aan verdachte en/of diens mededader(s) heeft kunnen bieden en/of
- terwijl [slachtoffer 1] rekeningen van de telefoonmaatschappij(en) heeft ontvangen;
(...)



2. primair
hij op meerdere tijdstippen in of omstreeks de periode van 1 februari 2010 tot en met 18 maart 2010 te Deventer en/of te Apeldoorn in elke geval (telkens) in Nederland
(lid 3 onder 1°)
tezamen en in vereniging met een ander of anderen althans alleen 
een ander te weten [slachtoffer 2] 
(lid 1 onder 1°)
(telkens) door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie heeft geworven en/of vervoerd en/of overgebracht en/of gehuisvest en/of opgenomen met het oogmerk van uitbuiting van [slachtoffer 2]
en/of
(lid 1 onder 4°)
(telkens) met één of meerdere van de onder 1° van dit artikel genoemde middelen te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding dan wel door misbruik van uit feitelijke omstandigheden voortvloeiend overwicht en/of door misbruik van de kwetsbare positie [slachtoffer 2] heeft gedwongen en/of bewogen zich beschikbaar te stellen tot het verrichten van arbeid en/of diensten en/of onder de onder 1° van dit artikel genoemde omstandigheden te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie enige handeling(en) heeft ondernomen waarvan hij verdachte en/of diens mededader(s) wist of redelijkerwijs moest vermoeden dat [slachtoffer 2] zich daardoor beschikbaar zou stellen tot het verrichten van arbeid en/of diensten heeft/hebben en/of is/zijn verdachte en/of diens mededader(s)
- terwijl [slachtoffer 2] een verstandelijke beperking heeft met [slachtoffer 2] besproken dat zij geld nodig had en/of
- tegen [slachtoffer 2] gezegd dat als zij tenminste tien telefoonabonnementen zou afsluiten zij daar geld voor zou krijgen en/of
- tegen [slachtoffer 2] gezegd dat hij verdachte en/of diens mededader(s) iemand kende(n) die het/de abonnement(en) uit het systeem zou halen en/of
- aan [slachtoffer 2] een adres gegeven dat zij moest opgeven bij de telefoonwinkel(s) en/of
- [slachtoffer 2] vervoerd met de auto en/of
- met [slachtoffer 2] naar KPN en/of Belcompany althans een of meer telefoonwinkel(s) is gegaan en/of
- (telkens) nadat [slachtoffer 2] een telefoonabonnement had afgesloten het/de contract(en) en/of mobiele telefoon(s) ingenomen en/of
- door welke feiten en omstandigheden voor voornoemde [slachtoffer 2] een (afhankelijkheids)situatie is ontstaan waaraan zij zich niet heeft kunnen onttrekken en/of ten gevolge waarvan zij geen weerstand aan verdachte en/of diens mededader(s) heeft kunnen bieden en/of
- terwijl [slachtoffer 2] een bedrag van 150 euro heeft ontvangen van verdachte en/of diens mededader(s) en/of
- terwijl [slachtoffer 2] wel rekeningen van de telefoonmaatschappij(en) heeft ontvangen;
(...)



4. primair
hij op meerdere tijdstippen op of omstreeks 11 februari 2011 te Apeldoorn in elk geval (telkens) in Nederland
(lid 3 onder 1°)
tezamen en in vereniging met een ander of anderen althans alleen 
een ander te weten [slachtoffer 4] 
(lid 1 onder 1°)
(telkens) door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie heeft geworven en/of vervoerd en/of overgebracht en/of gehuisvest en/of opgenomen met het oogmerk van uitbuiting van [slachtoffer 4]
en/of
(lid 1 onder 4°)
(telkens) met één of meerdere van de onder 1° van dit artikel genoemde middelen te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding dan wel door misbruik van uit feitelijke omstandigheden voortvloeiend overwicht en/of door misbruik van de kwetsbare positie [slachtoffer 4] heeft gedwongen en/of bewogen zich beschikbaar te stellen tot het verrichten van arbeid en/of diensten en/of onder de onder 1° van dit artikel genoemde omstandigheden te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie enige handeling(en) heeft ondernomen waarvan hij verdachte en/of diens mededader(s) wist of redelijkerwijs moest vermoeden dat [slachtoffer 4] zich daardoor beschikbaar zou stellen tot het verrichten van arbeid en/of diensten heeft/hebben en/of is/zijn verdachte en/of diens mededader(s)
- terwijl [slachtoffer 4] drugsverslaafd is geweest en/of
- (telkens) [slachtoffer 4] cocaïne aangeboden en/of laten gebruiken en/of
- (telkens) (terwijl) [slachtoffer 4] onder invloed was van drugs en/of het gevoel had dat hij geen nee kon zeggen en/of
- [slachtoffer 4] verteld dat hij verdachte en/of diens mededader(s) een methode wist(en) om veel geld te verdienen en/of [slachtoffer 4] verteld dat hij zich nooit meer zorgen hoefde te maken over geld en/of drugs en/of
- [slachtoffer 4] verteld dat hij veel geld kon verdienen door meerdere althans één telefoonabonnement(en) af te sluiten en/of
- [slachtoffer 4] verteld dat hij 3000 euro per telefoon kon verdienen en/of
- [slachtoffer 4] verteld dat hem niets kon gebeuren omdat hij verdachte en/of diens mededader(s) mensen kende(n) (die in de telefoonwinkels werkten) die het/de abonnement(en) ongedaan konden maken en/of hackers kende(n) [slachtoffer 4] naam konden laten verdwijnen en/of
- bij de ABN AMRO bank 10 euro althans een geldbedrag gestort op de rekening van Ramdas en/of
- (telkens) [slachtoffer 4] in de auto vervoerd en/of
- met [slachtoffer 4] naar Belcompany en/of een of meer andere telefoonwinkel(s) gegaan en/of
- (telkens) nadat [slachtoffer 4] het telefoonabonnement had afgesloten het/de contract(en) en/of mobiele telefoon(s) ingenomen en/of van [slachtoffer 4] gekregen en/of
- door welke feiten en omstandigheden voor voornoemde Ramdas een (afhankelijkheids)situatie is ontstaan waaraan hij zich niet heeft kunnen onttrekken en/of ten gevolge waarvan hij geen weerstand aan verdachte en/of diens mededader(s) heeft kunnen bieden en/of
- terwijl [slachtoffer 4] 40 euro en/of verdovende middelen heeft ontvangen van verdachte en/of diens mededader(s) en/of
- terwijl [slachtoffer 4] wel rekeningen van de telefoonmaatschappij heeft ontvangen;
(...)



6. primair
hij op meerdere tijdstippen in of omstreeks de periode van 19 augustus 2009 tot en met 21 augustus 2009 te Apeldoorn in geval (telkens) in Nederland
(lid 3 onder 1°)
tezamen en in vereniging met een ander of anderen althans alleen 
een ander te weten [slachtoffer 5] 
(lid 1 onder 1°)
(telkens) door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie heeft geworven en/of vervoerd en/of overgebracht en/of gehuisvest en/of opgenomen met het oogmerk van uitbuiting van [slachtoffer 5]
en/of
(lid 1 onder 4°)
(telkens) met één of meerdere van de onder 1° van dit artikel genoemde middelen te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding dan wel door misbruik van uit feitelijke omstandigheden voortvloeiend overwicht en/of door misbruik van de kwetsbare positie [slachtoffer 5] heeft gedwongen en/of bewogen zich beschikbaar te stellen tot het verrichten van arbeid en/of diensten en/of onder de onder 1° van dit artikel genoemde omstandigheden te weten door dwang en/of geweld en/of één of meer (andere) feitelijkheden en/of door dreiging met geweld en/of andere feitelijkheden en/of afpersing en/of misleiding en/of door misbruik van uit feitelijke omstandigheden voortvloeiend overwicht en/of door misbruik van de kwetsbare positie enige handeling(en) heeft ondernomen waarvan hij verdachte en/of diens mededader(s) wist of redelijkerwijs moest vermoeden dat [slachtoffer 5] zich daardoor beschikbaar zou stellen tot het verrichten van arbeid en/of diensten heeft/hebben en/of is/zijn verdachte en/of diens mededader(s)
- terwijl [slachtoffer 5] in de schuldsanering zit en/of
- terwijl [slachtoffer 5] een verstandelijke beperking heeft en/of
- terwijl [slachtoffer 5] wordt begeleid door de Stichting Passarel en/of
- tegen [slachtoffer 5] gezegd dat ze op zeer eenvoudige wijze aan geld kon komen en/of
- [slachtoffer 5] verteld dat ze 1000 euro althans een geldbedrag kon verdienen als ze meerdere althans één telefoonabonnement(en) op haar naam zette en/of
- [slachtoffer 5] in de auto vervoerd en/of
- met [slachtoffer 5] naar de T-Mobile en/of Primafoon en/of Telfort en/of Belcompany althans naar een of meerdere telefoonwinkel(s) gegaan en/of
- (telkens) nadat [slachtoffer 5] het/de telefoonabonnement(en) had afgesloten het/de contract(en) en/of mobiele telefoon(s) ingenomen en/of van [slachtoffer 5] gekregen en/of
- door welke feiten en omstandigheden voor voornoemde [slachtoffer 5] een (afhankelijkheids)situatie is ontstaan waaraan zij zich niet heeft kunnen onttrekken en/of ten gevolge waarvan zij geen weerstand aan verdachte en/of diens mededader(s) heeft kunnen bieden en/of
- terwijl [slachtoffer 5] geen bedrag heeft ontvangen van verdachte en/of diens mededader en/of
- terwijl [slachtoffer 5] wel rekeningen van de telefoonmaatschappij heeft ontvangen;
(...)"




2.2.2.

Het Hof heeft de verdachte vrijgesproken van het aldus tenlastegelegde. Het heeft die vrijspraak als volgt gemotiveerd:
"Overweging over de tenlastegelegde mensenhandel
Het hof gaat ervan uit dat waar aan verdachte ten laste is gelegd het strafbare feit van artikel 273f lid 1 onder ten vierde van het Wetboek van Strafrecht aan de termen in de tenlastelegging dezelfde betekenis toekomt als in de delictsomschrijving.
Artikel 273f lid 1 van het Wetboek van Strafrecht luidt voor zover van belang als volgt:
Als schuldig aan mensenhandel wordt met gevangenisstraf van ten hoogste twaalf jaren of geldboete van de vijfde categorie gestraft:
...
4°. degene die een ander met een van de onder 1 genoemde middelen dwingt of beweegt zich beschikbaar te stellen tot het verrichten van arbeid of diensten of zijn organen beschikbaar te stellen dan wel onder de onder 1° genoemde omstandigheden enige handeling onderneemt waarvan hij weet of redelijkerwijs moet vermoeden dat die ander zich daardoor beschikbaar stelt tot het verrichten van arbeid of diensten of zijn organen beschikbaar stelt.
Uit de totstandkomingsgeschiedenis van deze bepaling blijkt dat deze deel uitmaakt van de wetgeving die strekt tot uitvoering van een aantal internationale instrumenten die ertoe strekken uitbuiting te voorkomen en strafbaar te stellen. Uit de wetsgeschiedenis blijkt niet dat de wetgever aan artikel 273f van het Wetboek van Strafrecht in het bijzonder het bepaalde onder ten vierde een ruimere strekking heeft willen geven. Dat heeft tot gevolg dat de delictsomschrijving en - nu in de tenlastelegging dezelfde woorden zijn gebezigd - de tenlastelegging aldus dienen te worden gelezen dat "uitbuiting" daarvan deel uitmaakt in die zin dat aan de in de delictsomschrijving (en in de tenlastelegging) voorkomende termen 'het verrichten van arbeid of diensten' een zodanige uitleg wordt gegeven dat het gaat om arbeid en/of diensten die vanwege hun aard (zoals prostitutiewerkzaamheden) en/of omstandigheden waaronder die werkzaamheden worden verricht (bijvoorbeeld geen betaling lange werkdagen etc.) - in combinatie met een in artikel 273f lid 1 onder 1 genoemd middel - een situatie van uitbuiting opleveren.
Naar het oordeel van het hof ligt het - nu de kern van artikel 273f lid 1 onder ten vierde de strafbaarstelling van uitbuiting betreft - meer voor de hand om het vereiste van uitbuiting aan te merken als impliciet bestanddeel en ligt het minder voor de hand om dit aan te merken als voorwaarde voor kwalificatie.
In zijn arrest van 27 oktober 2009 (ECLI:NL:HR:2009: BI7099) heeft de Hoge Raad als volgt overwogen:
"Het in art. 273a eerste lid (oud) Sr voorkomende bestanddeel (oogmerk van) uitbuiting is in de wet niet gedefinieerd anders dan door de opsomming in het tweede lid van een aantal vormen van uitbuiting waaronder gedwongen of verplichte arbeid of diensten. Blijkens de (...) memorie van toelichting doelt deze bepaling op een verscheidenheid aan moderne vormen van slavernij waarbij als voorbeeld wordt genoemd een extreem lange werkweek tegen onevenredig lage betaling onder slechte werkomstandigheden. De vraag of - en zo ja wanneer - sprake is van 'uitbuiting' in de zin van de onderhavige bepaling is niet in algemene termen te beantwoorden maar is sterk verweven met de omstandigheden van het geval. Bij de beantwoording van die vraag komt in een geval als het onderhavige onder meer betekenis toe aan de aard en duur van de tewerkstelling de beperkingen die zij voor de betrokkene meebrengt en het economisch voordeel dat daarmee door de tewerkstel1er wordt behaald. Bij de weging van deze en andere relevante factoren dienen de in de Nederlandse samenleving geldende maatstaven als referentiekader te worden gehanteerd. (...)".
Uit het voorgaande vloeit voort dat een gedraging als het "afsluiten van een telefoonabonnement" niet zonder meer is aan te merken als arbeid of dienst tot het verrichten waarvan iemand wordt gedwongen of bewogen zich beschikbaar te stellen. Voor bewezenverklaring is vereist dat op grond van de omstandigheden van het geval uitbuiting komt vast te staan waarbij onder meer betekenis toekomt aan de aard en duur van de tewerkstelling de beperkingen die zij voor de betrokkene meebrengt en het economisch voordeel dat daarmee door de tewerksteller wordt behaald en dat bij de weging van deze en andere relevante factoren de in de Nederlandse samenleving geldende maatstaven als referentiekader dienen te worden gehanteerd. Het hof zal deze vraag voor elk tenlastegelegd feit afzonderlijk dienen te beantwoorden.
(...)
Toepassing voor wat betreft vrijspraken
Wat feit 1 primair (...) betreft stelt het hof voorop dat het geen geloof hecht aan de verklaringen van aangever voor zover daarin gesproken wordt van geweld of verbale dreigingen van de kant van verdachte en de medeverdachte.
Door verdachten is aan aangever verteld dat hij geld kon verdienen door het afsluiten van telefoonabonnementen en vervolgens aan hen de daarbij behorende telefoons te geven dat zij die telefoons zouden verkopen en hij een deel van de opbrengst zou krijgen. Ook is hem gezegd dat hij geen rekeningen zou krijgen. Aangever had geld nodig. Hij heeft "meegedaan" door op één dag een vijftal abonnementen af te sluiten en de telefoons aan de verdachten af te geven waarbij hij bij de telefoonwinkels telkens een verkeerd adres op gaf. Aangever heeft daarvoor geld gekregen. In ieder geval één van de verdachten ging telkens met hem mee.
Naar het oordeel van het hof is er in het bijzonder gelet op de aard en duur van de tewerkstelling - voor zover daarvan al kan worden gesproken - de beperkingen die zij voor de betrokkene meebrengt en het economisch voordeel dat daarmee door de tewerksteller wordt behaald in dit geval geen sprake van uitbuiting. [slachtoffer 1] 's activiteiten zijn beperkt gebleven tot het afsluiten van enkele abonnementen op één dag terwijl van noemenswaardige beperkingen voor hem geen sprake is. Ook uit de overige omstandigheden valt niet af te leiden dat er sprake is van uitbuiting.
(...)
Wat feit 2 primair betreft stelt het hof vast dat de gang van zaken - kort gezegd - als volgt is geweest.

            [slachtoffer 2] had geld nodig. Zij kwam in contact met verdachte en zijn medeverdachte. Zij zijn naar haar toe gekomen en hebben haar uitgelegd wat zij moest doen en hoe het zou werken. Haar werd gezegd dat ze er geld voor zou krijgen als zij tenminste tien telefoonabonnementen zou afsluiten en de telefoons aan hen zou geven. Ze zou geen abonnementen op haar naam krijgen omdat een vriend die de verdachte en zijn medeverdachte bij een telefoonzaak hadden die abonnementen uit het systeem zou halen zo werd haar verteld en dat geloofde ze ook. Ze heeft vervolgens een drietal abonnementen afgesloten waarbij de verdachten haar begeleidden. Ze heeft 150 euro ontvangen.
Naar het oordeel van het hof is er in het bijzonder gelet op de aard en duur van de tewerkstelling - voor zover daarvan al kan worden gesproken - de beperkingen die zij voor de betrokkene meebrengt en het economisch voordeel dat daarmee door de tewerksteller wordt behaald in dit geval geen sprake van uitbuiting. [slachtoffer 2] ′s activiteiten zijn beperkt gebleven tot het afsluiten van enkele abonnementen op één dag terwijl van noemenswaardige beperkingen voor haar geen sprake is. Ook uit de overige omstandigheden waaronder haar lage IQ valt niet af te leiden dat er sprake is van uitbuiting.
(...)
Wat feit 4 primair betreft acht het hof niet bewezen dat aangever door verdachte onder invloed van drugs is gebracht noch dat aangever onder invloed van drugs was toen hij op aanwijzingen en met begeleiding van verdachte op één dag twee telefoonabonnementen heeft afgesloten. Wel heeft verdachte tegen aangever gezegd dat hij geen rekening zou krijgen. Aangever heeft de telefoons aan verdachte gegeven die ze vervolgens heeft verkocht. Aangever heeft een deel van de opbrengst ontvangen.
Naar het oordeel van het hof is er in het bijzonder gelet op de aard en duur van de tewerkstelling - voor zover daarvan al kan worden gesproken - de beperkingen die zij voor de betrokkene meebrengt en het economisch voordeel dat daarmee door de tewerksteller wordt behaald in dit geval geen sprake van uitbuiting. De activiteiten van aangever zijn beperkt gebleven tot het afsluiten van enkele abonnementen op één dag terwijl van noemenswaardige beperkingen voor hem geen sprake is. Ook uit de overige omstandigheden valt niet af te leiden dat er sprake is van uitbuiting.
(...)
Wat feit 6 primair betreft stelt het hof vast dat verdachte aangeefster vertelde dat zij geld kon verdienen door telefoonabonnementen af te sluiten en de bijbehorende telefoons aan hem af te geven. Hij zou ze verkopen. Zij heeft op één dag drie abonnementen afgesloten en op een tweede dag gepoogd nog een abonnement af te sluiten. Zij heeft van verdachte geld gekregen.
Naar het oordeel van het hof is er in het bijzonder gelet op de aard en duur van de tewerkstelling - voor zover daarvan al kan worden gesproken - de beperkingen die zij voor de betrokkene meebrengt en het economisch voordeel dat daarmee door de tewerksteller wordt behaald in dit geval geen sprake van uitbuiting. De activiteiten van aangeefster zijn beperkt gebleven tot het afsluiten van enkele abonnementen op één dag terwijl van noemenswaardige beperkingen voor haar geen sprake is. Ook uit de overige omstandigheden waaronder de in de tenlastelegging genoemde omstandigheden betreffende de schuldsanering de verstandelijke beperking en het begeleid wonen valt niet af te leiden dat er sprake is van uitbuiting."




2.3.1.

Art. 273f Sr waarop de tenlastelegging is toegesneden luidde - voor zover hier van belang - gedurende de in de tenlastelegging vermelde perioden als volgt: 
"1. Als schuldig aan mensenhandel wordt met gevangenisstraf van ten hoogste acht jaren of geldboete van de vijfde categorie gestraft:   
1° degene die een ander door dwang geweld of een andere feitelijkheid of door dreiging met geweld of een andere feitelijkheid door afpersing fraude misleiding dan wel door misbruik van uit feitelijke omstandigheden voortvloeiend overwicht door misbruik van een kwetsbare positie of door het geven of ontvangen van betalingen of voordelen om de instemming van een persoon te verkrijgen die zeggenschap over die ander heeft werft vervoert overbrengt huisvest of opneemt met het oogmerk van uitbuiting van die ander of de verwijdering van diens organen;
2° (...)
3° (...)
4° degene die een ander met een van de onder 1° genoemde middelen dwingt of beweegt zich beschikbaar te stellen tot het verrichten van arbeid of diensten of zijn organen beschikbaar te stellen dan wel onder de onder 1° genoemde omstandigheden enige handeling onderneemt waarvan hij weet of redelijkerwijs moet vermoeden dat die ander zich daardoor beschikbaar stelt tot het verrichten van arbeid of diensten of zijn organen beschikbaar stelt;
(...)
2. Uitbuiting omvat ten minste uitbuiting van een ander in de prostitutie andere vormen van seksuele uitbuiting gedwongen of verplichte arbeid of diensten slavernij en met slavernij of dienstbaarheid te vergelijken praktijken.
3. De schuldige wordt gestraft met gevangenisstraf van ten hoogste twaalf jaren of geldboete van de vijfde categorie indien:
1° de feiten omschreven in het eerste lid worden gepleegd door twee of meer verenigde personen;
2° (...)"




2.3.2.

De memorie van toelichting bij het wetsvoorstel dat heeft geleid tot de wet van 9 december 2004 Stb. 645 waarbij het - later tot art. 273f Sr vernummerde - art. 273a Sr is ingevoerd houdt onder meer in: 
"ALGEMEEN 
1. Inleiding 
Het onderhavige wetsvoorstel strekt tot uitvoering van aantal mondiale en regionale rechtsinstrumenten ter bestrijding van mensensmokkel mensenhandel uitbuiting van kinderen en kinderpornografie.
(...)
Mensenhandel is kort gezegd het dwingen - in ruime zin - van mensen om zich beschikbaar te stellen tot het verrichten van (seksuele) diensten of om eigen organen beschikbaar te stellen. 
(...)
Mensenhandel is (gericht op) uitbuiting. Bij de strafbaarstelling van mensenhandel staat het belang van het individu steeds voorop. Dat belang is het behoud van zijn of haar lichamelijke en geestelijke integriteit en persoonlijke vrijheid. De staat dient strafrechtelijke bescherming te bieden tegen aantasting van het recht op die integriteit en vrijheid.
(...)
ARTIKELSGEWIJS
(...)
Het protocol en het kaderbesluit inzake de bestrijding van mensenhandel hebben betrekking op de bestrijding van mensenhandel met het oogmerk personen uit te buiten. Vanwege deze wijde en algemene strekking wordt voorgesteld om de ingevolge deze instrumenten strafbaar te stellen gedragingen te vatten in één nieuwe bepaling in titel XVIII van het Tweede Boek gewijd aan misdrijven tegen de persoonlijke vrijheid. Voorgesteld wordt om alle strafbaar te stellen gedragingen op te nemen in de nieuwe bepaling en deze gedragingen (...) te kwalificeren als mensenhandel. Nu deze nieuwe bepaling ook mensenhandel gericht op seksuele uitbuiting omvat heeft artikel 250a geen zelfstandige betekenis meer.
(...)
Het voorgestelde artikel 273a eerste lid ziet op mensenhandel in het algemeen daaraan gerelateerde vormen van uitbuiting en het trekken van profijt daaruit."
Kamerstukken II 2003/04 29 291 nr. 3 p. 1 2 15 17 en 18)




2.4.1.
Het tweede middel klaagt in de eerste plaats over het oordeel van het Hof dat 'uitbuiting' als een (extra) impliciet bestanddeel van het vierde onderdeel van art. 273f eerste lid Sr moet worden aangemerkt.



2.4.2.
Mede gelet op de wetsgeschiedenis en in aanmerking genomen dat handelen in strijd met art. 273f eerste lid aanhef en onder 4º Sr wordt gekwalificeerd als 'mensenhandel' en wordt bedreigd met een gevangenisstraf van acht jaren moet worden aangenomen dat de in het vierde onderdeel omschreven gedragingen alleen strafbaar zijn als zij zijn begaan onder omstandigheden waarbij uitbuiting kan worden verondersteld (vgl. HR 24 november 2015 ECLI:NL:HR:2015:3309).



2.4.3.
Dit brengt mee dat die gedragingen eerst dan als 'mensenhandel' kunnen worden bestraft indien uit de bewijsvoering volgt dat voldaan is aan voormelde voorwaarde dat zij zijn begaan onder omstandigheden waarbij uitbuiting kan worden verondersteld. Het oordeel van het Hof dat 'uitbuiting' moet worden aangemerkt als een impliciet bestanddeel van art. 273f eerste lid aanhef en onder 4º Sr is derhalve juist.



2.4.4.

Gelet op het vorenoverwogene heeft het Hof met juistheid geoordeeld dat voor bewezenverklaring van een op art. 273f eerste lid aanhef en onder 4º Sr toegesneden tenlastelegging is vereist dat op grond van de omstandigheden van het geval uitbuiting komt vast te staan. Daarbij komt gelet op hetgeen de Hoge Raad heeft overwogen en beslist in zijn arrest van 27 oktober 2009 ECLI:NL:HR:2009:BI7099 NJ 2010/598 onder meer betekenis toe aan de aard en duur van de tewerkstelling de beperkingen die zij voor de betrokkene meebrengt en het economisch voordeel dat daarmee door de tewerksteller wordt behaald terwijl bij de weging van deze en andere relevante factoren de in de Nederlandse samenleving geldende maatstaven als referentiekader dienen te worden gehanteerd. Hierbij geldt in geval van minderjarige slachtoffers dat de beoordeling van dergelijke factoren tot een andere uitkomst kan leiden dan in het geval het slachtoffer meerderjarig is (vgl. HR 24 november 2015 ECLI:NL:HR:2015:3309).




2.5.1.
Voorts klaagt het middel over het oordeel van het Hof dat met betrekking tot geen van de in de tenlastelegging omschreven gevallen sprake is van uitbuiting.



2.5.2.
Het Hof heeft geoordeeld dat een gedraging als het 'afsluiten van een telefoonabonnement' niet zonder meer is aan te merken als arbeid of dienst tot het verrichten waarvan iemand wordt gedwongen of bewogen zich beschikbaar te stellen als bedoeld in art. 273f eerste lid aanhef en onder 4° Sr. Uitgaande van het in 2.4.4 vermelde toetsingskader heeft het Hof geoordeeld dat in het bijzonder gelet op de aard en de korte duur (één of enkele dagen) van de diensten de niet-noemenswaardige beperkingen die zij voor de betrokkenen meebrachten en het economische voordeel dat daarmee door de verdachte werd behaald alsmede gelet op de overige (persoonlijke) omstandigheden van de betrokkenen in geen van deze gevallen sprake was van uitbuiting. 



2.5.3.
Dit oordeel geeft niet blijk van een onjuiste rechtsopvatting en is niet onbegrijpelijk terwijl het ook in het licht van hetgeen door de Advocaat-Generaal bij het Hof in hoger beroep is aangevoerd omtrent de kwetsbaarheid van de betrokkenen geen nadere motivering behoefde. 



2.5.4.
Het middel faalt.



2.6.1.
Het eerste middel klaagt dat het Hof heeft miskend dat voor een bewezenverklaring van het eerste onderdeel van art. 273f eerste lid Sr niet is vereist dat uitbuiting daadwerkelijk heeft plaatsgevonden doch slechts dat de verdachte heeft gehandeld met het oogmerk van uitbuiting. Het Hof heeft zich aldus het middel daarom ten onrechte louter geconcentreerd op de tenlastelegging ter zake van het vierde onderdeel van art. 273f eerste lid Sr. 



2.6.2.
In het licht van 's Hofs oordeel dat en waarom in de onderhavige gevallen (telkens) geen sprake was van uitbuiting geeft ook het kennelijke oordeel van het Hof dat van het oogmerk van uitbuiting in de zin van art. 273f eerste lid onder 1° Sr evenmin sprake was niet blijk van een onjuiste rechtsopvatting en is het niet onbegrijpelijk. 


2.6.3.
Ook het eerste middel is tevergeefs voorgesteld.






3Beslissing


De Hoge Raad verwerpt het beroep.



Dit arrest is gewezen door de vice-president A.J.A. van Dorst als voorzitter en de raadsheren J. de Hullu en E.F. Faase in bijzijn van de waarnemend griffier E. Schnetz en uitgesproken ter openbare terechtzitting van 5 april 2016.


