

RECHTBANK NOORD-NEDERLAND

Afdeling strafrecht

Locatie Assen


Parketnummer: 19.810504-12



Vonnis van de meervoudige kamer d.d. 15 november 2013 in de zaak van het openbaar ministerie tegen:





        [verdachte]

geboren op [geboortedatum] 1950 te[geboorteplaats]
wonende te[woonplaats] thans verblijvende in het Huis van Bewaring te Ter Apel.


Het onderzoek ter terechtzitting heeft plaatsgehad op 03 september 2013 en 18 oktober 2013.


Verdachte is ter terechtzitting van 03 september 2013 verschenen en werd bijgestaan door mr. R.J. de Boer advocaat te Coevorden. Op de terechtzitting van 18 oktober 2013 was als raadsman van de verdachte ter terechtzitting aanwezig mr. De Boer. Deze is door de verdachte uitdrukkelijk gemachtigd om namens hem de verdediging te voeren.



Tenlastelegging



De verdachte is bij dagvaarding tenlastegelegd dat

1. 

hij op verschillende tijdstippen althans op enig tijdtip in of omstreeks de 
periode van 2 november 2012 tot en met 5 april 2013 te Emmen in de gemeente 
Emmen en/of te Westerbork althans in de gemeente Midden-Drenthe en/of te 
Groningen tezamen en in vereniging met een ander of anderen althans alleen 
opzettelijk buiten het grondgebied van Nederland heeft gebracht als bedoeld 
in artikel 1 lid 5 van de Opiumwet (telkens) een (grote) hoeveelheid MDMA in 
de vorm van XTC-pillen in elk geval (telkens) een hoeveelheid van een 
materiaal bevattende MDMA zijnde XTC/MDMA een middel als bedoeld in de bij 
die wet behorende lijst I dan wel aangewezen krachtens het vijfde lid van 
artikel 3a van die wet; 

2. 

hij op verschillende tijdstippen althans op enig tijdstip in of omstreeks de 
periode van 2 november 2012 tot en met 5 april 2013 te Emmen in de gemeente 
Emmen en/of te Westerbork althans in de gemeente Midden-Drenthe in elk geval 
in de provincie Drenthe en/of te Groningen althans in de provincie Groningen 
tezamen en in vereniging met een ander of anderen althans alleen (telkens) 
opzettelijk heeft vervaardigd en/of bewerkt en/of verwerkt en/of verkocht 
en/of afgeleverd en/of verstrekt en/of vervoerd (telkens) een hoeveelheid MDMA 
(in de vorm van XTC-pillen) in elk geval (telkens) een hoeveelheid van een 
materiaal bevattende MDMA zijnde MDMA een middel als bedoeld in de bij de 
Opiumwet behorende lijst I dan wel aangewezen krachtens het vijfde lid van 
artikel 3a van die wet; 

3. 

verdachte op of omstreeks 5 april 2013 te Emmen in de gemeente Emmen tezamen 
en in vereniging met een ander of anderen althans alleen in de woning 

      [adres 1] 
opzettelijk aanwezig heeft gehad een hoeveelheid MD(M)A(-poeder) en/of een 
aantal XTC-pillen (met een gewicht van ongeveer 512 gram) in elk geval een 
hoeveelheid van een materiaal bevattende MD(M)A zijnde MD(M)A een middel als 
bedoeld in de bij de Opiumwet behorende lijst I dan wel aangewezen krachtens 
het vijfde lid van artikel 3a van die wet; 

4. 

hij in of omstreeks de periode van 2 november 2012 tot en met 5 april 2013 te 
Emmen in de gemeente Emmen en/of te Westerbork althans in de gemeente 
Midden-Drenthe in elk geval in Nederland heeft deelgenomen aan een 
organisatie die tot oogmerk had het plegen van misdrijven 
namelijk het tezamen en in vereniging plegen van strafbare feiten als bedoeld 
in het derde vierde en/of vijfde lid van artikel 10 van de Opiumwet en/of het 
eerste lid van artikel 10a van de Opiumwet en/of het derde vierde en/of 
vijfde lid van artikel 11 van de Opiumwet
te weten het opzettelijk bereiden en/of verwerken en/of uitvoeren en/of 
verkopen en/of afleveren en/of verstrekken en/of vervoeren en/of vervaardigen 
althans opzettelijk aanwezig hebben van middelen (MDA MDMA N-Ethyl MDA en/of 
Amfetamine vermeld op de bij de Opiumwet behorende lijst I;  


Kennelijke taal- en/of schrijffouten in de tenlastelegging worden geacht te zijn verbeterd.  De verdachte is daardoor blijkens het onderzoek ter terechtzitting niet geschaad in de verdediging.



De vordering van de officier van justitie



De officier van justitie mr. B.A.C. Looijestijn acht hetgeen onder1 2 3 en 4 is tenlastegelegd  wettig en overtuigend bewezen en vordert dat de rechtbank als volgt zal beslissen:

 een gevangenisstraf voor de duur van 8 jaren met aftrek ex artikel 27 van het Wetboek 
      van Strafrecht;
 verbeurdverklaring van een geldbedrag groot € 4.4.00-- en een Suzuki Alto.


De voorvragen



De rechtbank heeft vastgesteld dat de dagvaarding geldig is dat zijzelf bevoegd is tot kennisneming van de zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.



Bewijsmotivering



Feit 1: Export van XTC-pillen


De rechtbank acht - anders dan de raadsman van verdachte- wettig en overtuigend bewezen dat verdachte tezamen en in vereniging met medeverdachten [medeverdachte 1] en [medeverdachte 2] XTC-pillen bevattende MDMA buiten het grondgebied van Nederland heeft gebracht. CD-hoesjes gevuld met de pillen werden in Duitsland ter verdere distributie op de post gedaan. 



De rechtbank komt tot het bewijs op grond van de bekennende verklaring die verdachte  omtrent de export heeft afgelegd in samenhang met bij de doorzoeking aan de [adres 2]te Emmen aangetroffen CD-hoesjes adressenlijst Duitse postzegels verpakkingsmateriaal en XTC. Daarnaast is bij medeverdachte [medeverdachte 1] een PC aangetroffen waarop Silk Road werd bezocht en [naam] als seller stond vermeld. Tevens stonden op de site buitenlandse gebruikersreacties hetgeen wijst op de uitvoer van XTC. Tenslotte is er bij medeverdachte [medeverdachte 1] een USB-stick aangetroffen waarop transacties met bitcoins staan vermeld. 



De rechtbank heeft het bewijs gebaseerd op na te melden bewijsmiddelen. 



Op 05 april 2013 wordt bij de doorzoeking van de woning aan de [adres 2] te Emmen in beslaggenomen: pillen enveloppe met daarin DVD’s een enveloppe met daarin vermoedelijk gesealde DVD-hoesjes met pillen lege enveloppes en een sealapparaat. Op een gesealde verpakking stond een adres in Dresden. 



Van de tijdens de zoekingen gevonden poeders en pillen waaronder de poeders en pillen die zijn gevonden aan de [adres 2]te Emmen zijn monsters naar het NFI gezonden. Uit de rapporten van het NFI van 7 juni 2013 en 11 juni 2013 blijkt dat in een deel van deze monsters MDMA is aangetroffen. De monsters onder nummers: AAFZ0838NLAAFZ0837NLAAFS5126NLAAFS5123NLAAFZ0831NLAAFS5119NL AAFZ0864NLAAFZ0855NLAAFZ0859NLAAFZ0857NLAAFZ0854NLAAFZ0866N
AAFZ0865NLAAFZ0867NLAAFZ0829NLAAFZ0849NLAAFZ0860NLAAFZ0853N
AAFZ0848NL en AAFZ0868NL zijn afkomstig van de in beslagneming aan de [adres 2]te Emmen en bevatten MDMA.



Uit het proces-verbaal van bevindingen van verbalisant[verbalisant 1] blijkt dat bij voormelde doorzoeking er adresgegevens zijn gevonden met adressen in Duitsland en Canada. In dezelfde kast lagen verder nog lege DVD-hoesjes en lege enveloppen. 
Uit een proces-verbaal van bevindingen blijkt dat op 5 april 2013 onder verdachte [medeverdachte 1] een laptop inbeslag werd genomen. Een internetsite “Silk Road” stond geopend met een afbeelding van tabletten/pillen. Er was ingelogd door seller [naam].   



Uit een proces-verbaal van de digitale recherche van de politie blijkt dat op de inbeslaggenomen USB-stick een bestand van seller [naam] is gevonden waarin verdovende middelen waaronder Multi Colered MDMA pills 150-220MG worden aangeboden. Ook zijn er reviews van kopers zichtbaar. Tevens werden op de USB-stick bestanden met bestellingen buitenlandse adressen en transacties vanaf 22 december 2012 aangetroffen.     



Verdachte verklaart -zakelijk weergegeven-: 
Ik heb pillen gemaakt met MDMA. Het distributiecentrum is bij [medeverdachte 3]. [medeverdachte 2] komt daar ook wel. 
V: Wat hebben we bij [medeverdachte 3] aangetroffen?
A: Ja een paar duizend pilletjes in de kast zitten DVD's. We hebben hier lang over na gedacht elk land zijn we binnengekomen zonder problemen. Op de DVD's zitten logo's van kerkmuziek. In de DVD's doen we XTC pillen en die gaan naar het buitenland. Ze gaan overal heen behalve America. 
V: Hoelang doen jullie dit al bij [medeverdachte 3]?
A: Sinds december 2012.
V: Wie verpakt het wie verzendt het?
A: Ik en [medeverdachte 2] doet dat ook. Het gaat via internet. Ik heb een lijst en die voer ik uit. [medeverdachte 2] pakt de XTC in. Als [medeverdachte 2] het ingepakt heeft belt hij mij. Ik breng het naar Duitsland en ik gooi het daar op de bus. Jullie hebben toch alleen Duitse postzegels gevonden. Ik heb een systeem opgezet. Het gaat via internet via Bitcoins. Alles wat wij verkopen wordt betaald met Bitcoins. [medeverdachte 1] kan je helpen als je problemen met de computer had. 



Verdachte verklaart -zakelijk weergegeven-: 

        [medeverdachte 2] kwam daar; ik kwam daar en [medeverdachte 1]kwam daar. 
V: Wat deden jullie daar?
A: Alles inpakken. Met ons vaste groepje bedoel ik [medeverdachte 1] [medeverdachte 2] en ik. Wij maakten met z'n drieën de pakjes. Ik heb me voornamelijk verlaagd tot het postzegels plakken en de adressering in orde maken. Het bestond sinds december 2012.
V: Dus jullie boden dat aan via een website?
A: ja via de Silkroad. Het CD'tje met pillen ging er in. Ik deed de postzegel er op en deed de enveloppen in de brievenbus. 
V: Wie is seller: [naam](97)?
A: Dat ben ik. Dat is mijn account.



Verdachte verklaart -zakelijk weergegeven-: 
Van te voren is duidelijk geweest waar het om ging voor een ieder. Iedereen wist dat je er acht jaar voor kon krijgen. We hebben het hier over de bekende personen [medeverdachte 1] [medeverdachte 3] en [medeverdachte 2].
V: Wie waren allemaal betrokken bij de distributie van de XTC pillen in de school aan de [adres 2]?
A: Zoals je weet [medeverdachte 2] [medeverdachte 1]en ik. [medeverdachte 1]heeft nog niets gecasht. 



Medeverdachte [medeverdachte 3] verklaart -zakelijk weergegeven-: 
Ik woon in de school aan de [adres 2]. Er gebeuren bij mij in de kamer wel eens dingen als ik er niet ben. Ik krijg daar dan een paar XTC-pilletjes voor. [medeverdachte 2] maakt 2 á 3 maanden gebruik van mijn woning. 
V=Wie komen er nog meer bij jou over de vloer?
A=[verdachte] een oudere man en [medeverdachte 1]uit Groningen. 



Medeverdachte [medeverdachte 3] verklaart -zakelijk weergegeven-: 
V:Wanneer was [medeverdachte 1]voor de laatste keer bij jou?
A:Een week of vier geleden. Hij was toen met [medeverdachte 2]. Dan zijn ze dingen aan het uitprinten en er wordt wat geseald. 



Medeverdachte [medeverdachte 3] verklaart -zakelijk weergegeven-: 
Ik wist wel dat ze het per post deden en dat ze het wel inpakten in die dvd dingetjes.
V: We laten je nu een foto zien van een computerscherm waarop een advertentie te zien is waarin 2CB pillen te koop worden aangeboden. Wat kun je hierover zeggen?
A: Van die groene en blauwe pilletjes heb ik wel eens brokstukjes gekregen. 



Medeverdachte [medeverdachte 2] verklaart -zakelijk weergegeven-: 
Ik ken [verdachte]. Ik was wel bij [medeverdachte 3] in zijn kamer.




Feit 2: vervaardigen en verkoop van XTC-pillen


De rechtbank acht -evenals de officier van justitie en de raadsman van verdachte- wettig en overtuigend bewezen dat verdachte zich tezamen en in vereniging met anderen ([medeverdachte 1] [medeverdachte 2] en [medeverdachte 3]) te Emmen en Westerbork heeft schuldig gemaakt aan het bewerken en/of verwerken van MDMA en het vervaardigen verkopen en/of vervoeren van XTC pillen bevattende MDMA.



De rechtbank heeft het bewijs gebaseerd op na te melden bewijsmiddelen. 



Verdachte verklaart -zakelijk weergegeven-: 
Ik heb wel eens pillen gemaakt ook recentelijk nog. Afgelopen vrijdag heb ik voor het laatst pillen gemaakt. Ik heb pillen gemaakt van 140 milligram MDMA. Ik huur de bovenkamer van [medeverdachte 5]. Hier staat een tabletteermachine.
V: Hoeveel pillen heb je gedraaid?
A: Ik weet het niet; ik denk ongeveer 200.000 pillen. Ik draai per keer 5 á 10.000 pillen. Ik koop MDMA in. Achter de machine ligt twee en een half kilo MDMA.
V: Waar is het distributiecentrum van de pillen?
A: Bij [medeverdachte 3] in Emmen. [medeverdachte 2] komt daar wel. Er zijn daar een paar pillen weggegaan. Ik heb ongeveer 2000 pillen bij hen afgegeven. 
V: Wat hebben we bij [medeverdachte 3] aangetroffen?
A: Ja een paar duizend pilletjes in de kast. 
V: Wie verpakt het wie verzendt het?
A: Ik en [medeverdachte 2] doet dat ook. [medeverdachte 2] pakt de XTC in. [medeverdachte 3] is wel eens bij het verpakken geweest. 
V: Wat krijgt [medeverdachte 2] ervoor?
A. dat verschilt. [medeverdachte 1] kan je helpen als je problemen met de computer had. Hij neemt wel eens pillen mee. Hij heeft de laatste keer 1000 á 2000 pillen meegenomen. [medeverdachte 6] heeft rond de kerst 6 á 7000 pillen opgehaald. Sommigen rollen erin. Het is mijn spelletje. De anderen [medeverdachte 4] [medeverdachte 1]en [medeverdachte 2] kiezen er zelf voor. De sealmachine is van mij. 
Verdachte verklaart -zakelijk weergegeven-: 
V: Wat doet [medeverdachte 1]in Westerbork?
A:  [medeverdachte 1]weet wat ik doe. Hij is daar met mijn toestemming geweest samen met [medeverdachte 2]. Ik heb [medeverdachte 2] toen de sleutel meegegeven. 
V: Wie was nog meer in de school bij [medeverdachte 3]?
A:  [medeverdachte 2] kwam daar ik kwam daar [medeverdachte 1]kwam daar. We waren daar aan het inpakken. Zo gauw er iemand was buiten ons clubje werd alles in de kast weer verstopt. Met ons vaste groepje bedoel ik [medeverdachte 1] [medeverdachte 2] en ik. Wij maakten met z'n drieën de pakjes. 
V:  Ook de telefoon van [medeverdachte 3] is door ons getapt.
A: Hij heeft me vorige week inderdaad aangesproken over 500 pillen. Die heb ik hem geleverd dat klopt. 



Verdachte verklaart -zakelijk weergegeven-: 
O: verdachte vertelt dat van te voren duidelijk is geweest waar het om ging voor een ieder. Iedereen wist dat je er 8 jaar voor kon krijgen. We hebben het hier over de bekende personen [medeverdachte 1] [medeverdachte 3] en [medeverdachte 2].
V: Wie waren allemaal betrokken bij de distributie van de XTC pillen in de school aan de [adres 2]?
A: Zoals je weet [medeverdachte 2] [medeverdachte 1]en ik. 



Medeverdachte [medeverdachte 3] verklaart -zakelijk weergegeven-: 
Ik woon aan de [adres 2]. Er gebeuren bij mij in de kamer wel eens dingen als ik er niet ben. Ik krijg daar dan een paar pilletjes voor. Ik bedoel xtc pillen. Het is een vriend die ruimte nodig is om iets te doen. Dat vind ik geen probleem. Het is [medeverdachte 2]. Hij maakt er 2 á 3 maanden gebruik van. Hij heeft een sleutel. Ik weet wel dat hij dingen doet die ik niet wil weten. 
V=Wie komen er nog meer bij jou over de vloer?
A=[verdachte] een oudere man. [verdachte] en [medeverdachte 2] kennen elkaar. Ik ken een zekere [medeverdachte 1] die komt uit Groningen.
V=Wat hebben we bij jou in jouw kamer aangetroffen?
A= Sowieso een kistje met pilletjes die kreeg ik van [medeverdachte 2] voor het gebruik van mijn kamer. Zeker 10 keer ik denk 3 a 4 maanden geleden misschien wel langer geleden.
V=Ben je wel eens in Westerbork geweest?
A=Daar was ik samen met [verdachte]. Daar woont een man die ik ken onder de naam[medeverdachte 5]. Ik heb denk (ik) 2 keer pillen doorverkocht. 



Medeverdachte [medeverdachte 3] verklaart -zakelijk weergegeven-: 
Ik heb 1 keer geholpen met een aantal zakjes. Dat betrof een honderd of 200 pillen. Die heb ik in sealbags gestopt. Ik heb wel eens xtc pilletjes doorverkocht. Ik kocht ze wel van [medeverdachte 2] en soms van [verdachte].
V:Wanneer was [medeverdachte 1]voor de laatste keer bij jou?
A:Ik denk een week of vier geleden. Hij was toen met [medeverdachte 2]. Dan zijn ze dingen aan het uitprinten en er wordt wat geseald. Dat hoor ik wel.



Medeverdachte [medeverdachte 2] verklaart -zakelijk weergegeven-: 
Ik ken [verdachte]. Ik was wel bij [medeverdachte 3] in zijn kamer. Ik ben wel met [verdachte] bij [medeverdachte 5] op de [adres 3] te Westerbork geweest.



Getuige [getuige 1] verklaart  -zakelijk weergegeven-: 
Er kwam ook een [medeverdachte 1] toen ik bij [verdachte] in Westerbork was. Hij vroeg [verdachte] om pillen. [zij herkent hierna verdachte [medeverdachte 1] van een getoonde foto van [medeverdachte 1].]  



Getuige [getuige 2]verklaart -zakelijk weergegeven-:: 
Ik herken [medeverdachte 1] van de getoonde foto van hem. Hij [medeverdachte 2] en [verdachte] zijn wel bij [medeverdachte 3] aan [adres 2] geweest. 



Van de tijdens de zoekingen gevonden poeders en pillen waaronder de poeders en pillen die zijn gevonden aan de [adres 2]te Emmen zijn monsters naar het NFI gezonden. Uit de rapporten van het NFI van 7 juni 2013 en 11 juni 2013 blijkt dat in een deel van deze monsters MDMA is aangetroffen. De monsters onder nummers: AAFZ0838NLAAFZ0837NLAAFS5126NLAAFS5123NLAAFZ0831NLAAFS5119NL AAFZ0864NLAAFZ0855NLAAFZ0859NLAAFZ0857NLAAFZ0854NLAAFZ0866N
AAFZ0865NLAAFZ0867NLAAFZ0829NLAAFZ0849NLAAFZ0860NLAAFZ0853N
AAFZ0848NL en AAFZ0868NL zijn afkomstig van de in beslagneming aan de [adres 2]te Emmen en bevatten MDMA.



Van de tijdens de zoekingen gevonden poeders en pillen waaronder de poeders en pillen die zijn gevonden aan de [adres 3] te Westerbork zijn monsters naar het NFI gezonden. Uit de rapporten van het NFI van 7 juni 2013 en 11 juni 2013 blijkt dat in een deel van deze monsters MDMA is aangetroffen. De monsters onder nummers: 
AAFR9680NL AAFZ0785NL AAFZ0786NL AAFZ0787NL AAFZ0788NL
AAFS5160NL AAFS4668NL AAFS5159NL AAFS4666NL AAFS5154NL
AAFS4667NL AAFZ0796NL AAFZ0800NL AAFS5148NL zijn afkomstig van de in beslagneming aan de [adres 3] te Westerbork en bevatten MDMA.




Feit 3: aanwezig hebben van XTC-pillen


Nu verdachte hetgeen de rechtbank onder 3 bewezen zal verklaren heeft bekend en nadien niet anders heeft verklaard en hij noch zijn raadsman vrijspraak heeft bepleit zal de rechtbank volstaan met een opgave van bewijsmiddelen:


- uit het proces-verbaal doorzoeking (met bijlage) blijkt dat onder verdachte op 5 april 2013 in de woning aan de [adres 1] te Emmen onder andere in beslag zijn genomen: 3 gram wit poeder 248 gram grijze driehoekspilletjes wit poeder 1 gram XTC-pillen 263 gram pillen geel poeder 204 gram en poeder.   
- uit een rapport d.d. 07 juni 2013 van [deskundige] rapporteur van het NFI blijkt dat het onderzoeksmateriaal zijnde poeder en tablet (delen) MDMA bevat.
- de bekennende verklaring van verdachte ter terechtzitting van 03 september 2013 afgelegd.



Feit 4: deelname aan een criminele organisatie


De rechtbank acht - anders dan de raadsman van verdachte- wettig en overtuigend bewezen dat verdachte heeft deelgenomen aan een organisatie die tot oogmerk had het plegen van misdrijven als bedoeld in artikel 11a van de Opiumwet. Van deze organisatie maakten tevens deel uit de medeverdachten [medeverdachte 1] en [medeverdachte 2].



Gelet op de inhoud van de hiervoor onder de feiten 1 2 en 3 aangehaalde overwegingen en bewijsmiddelen in combinatie en onderlinge samenhang bezien is de rechtbank van oordeel dat in het onderhavige geval sprake was van een crimineel samenwerkingsverband. 

        [verdachte] maakt uit de hem aangeleverde MDMA XTC-pillen. [medeverdachte 1] en [medeverdachte 2] hielpen bij het inpakken en exporten van de pillen naar het buitenland en verkoop in Nederland. [medeverdachte 1] nam ook wel pillen af van [verdachte]. De productie verwerking en verkoop vond plaats in twee woningen in Emmen en Westerbork. Er was sprake van een gestructureerd en duurzaam samenwerkingsverband tussen meerdere personen met een gemeenschappelijke doelstelling te weten het verwerken en/of uitvoeren en/of verkopen en/of vervoeren en vervaardigen van MDMA zijnde een middel voorkomend op lijst I van de Opiumwet. Er was sprake van een duidelijke rolverdeling tussen de verdachten zoals hiervoor is omschreven. Gelet hierop acht de rechtbank bewezen dat verdachte heeft deelgenomen aan deze criminele organisatie. 




Hetgeen de rechtbank bewezen acht




De rechtbank acht wettig bewezen en zij heeft de overtuiging verkregen dat de verdachte het onder 1 2 3 en 4 tenlastegelegde heeft begaan met dien verstande dat:








hij op verschillende tijdstippen in de periode van 22 december 2012 tot en met 5 april 2013 te Emmen in de gemeente Emmen tezamen en in vereniging met een anderen opzettelijk buiten het grondgebied van Nederland heeft gebracht als bedoeld  in artikel 1 lid 5 van de Opiumwet telkens een hoeveelheid MDMA in de vorm van XTC-pillen zijnde XTC/MDMA een middel als bedoeld in de bij die wet behorende lijst I; 







hij op verschillende tijdstippen in of omstreeks de periode van 2 november 2012 tot en met 5 april 2013 te Emmen in de gemeente Emmen en te Westerbork  tezamen en in vereniging met anderen opzettelijk heeft bewerkt en/of verwerkt een hoeveelheid MDMA zijnde MDMA een middel als bedoeld in de bij de Opiumwet behorende lijst I; 



hij op verschillende tijdstippen in of omstreeks de periode van 2 november 2012 tot en met 5 april 2013 te Emmen in de gemeente Emmen en te Westerbork tezamen en in vereniging met anderen opzettelijk heeft vervaardigd en/of verkocht en/of vervoerd een hoeveelheid MDMA in de vorm van XTC-pillen zijnde MDMA een middel als bedoeld in de bij de 
Opiumwet behorende lijst I; 







verdachte op  april 2013 te Emmen in de gemeente Emmen in de woning aan de [adres 1]  opzettelijk aanwezig heeft gehad een hoeveelheid MDMA(-poeder) en een 
aantal XTC-pillen met een gewicht van ongeveer 512 gram zijnde MDMA een middel als 
bedoeld in de bij de Opiumwet behorende lijst I; 







hij in of omstreeks de periode van 2 november 2012 tot en met 5 april 2013 te 
Emmen in de gemeente Emmen en te Westerbork heeft deelgenomen aan een 
organisatie die tot oogmerk had het plegen van misdrijven 
namelijk het tezamen en in vereniging plegen van strafbare feiten als bedoeld 
in het derde vierde en vijfde lid van artikel 10 van de Opiumwet
te weten het opzettelijk bereiden en/of verwerken en/of uitvoeren en/of 
verkopen en/of vervoeren en/of vervaardigen 
van een middel (MDMA)  vermeld op de bij de Opiumwet behorende lijst I. 



De in de bewijsmiddelen genoemde feiten en omstandigheden zijn redengevend voor hetgeen de rechtbank bewezen acht. Elk bewijsmiddel is slechts gebruikt voor het bewijs van het feit waarop het blijkens zijn inhoud betrekking heeft.



De verdachte zal van het onder  1 2 3 en 4 meer of anders tenlastegelegde worden vrijgesproken aangezien de rechtbank dat niet bewezen acht.








Kwalificaties




Het bewezen geachte levert respectievelijk op:



onder 1: medeplegen van opzettelijk handelen in strijd met het in artikel 2 onder A gegeven verbod van de Opiumwet meermalen gepleegd
strafbaar gesteld bij artikel 10 van de Opiumwet in verbinding met artikel 47 van het Wetboek van Strafrecht;



onder 2: medeplegen van opzettelijk handelen in strijd met het in artikel 2 onder B gegeven verbod van de Opiumwet meermalen gepleegd
strafbaar gesteld bij artikel 10 van de Opiumwet in verbinding met artikel 47 van het Wetboek van Strafrecht;



onder 3: opzettelijk handelen in strijd met het in artikel 2 onder C gegeven verbod van de Opiumwet 
strafbaar gesteld bij artikel 10 van de Opiumwet;



onder 4: deelneming aan een organisatie die tot oogmerk heeft het plegen van misdrijven als bedoeld in artikel 10 derde vierde en vijfde lid van de Opiumwet
strafbaar gesteld bij artikel 11a van de Opiumwet.




Strafbaarheid




De rechtbank acht de verdachte strafbaar omdat geen strafuitsluitingsgronden aanwezig worden geacht.




Strafmotivering




Verdachte en zijn medeverdachten hebben zich schuldig gemaakt aan deelname aan een organisatie die onder meer het oogmerk had het produceren exporteren verkopen en aanwezig hebben van XTC-pillen. Verdachte produceerde XTC-pillen van de aangeleverde MDMA. Uit het restmateriaal maakte hij pillen die hij onder andere via Silkroad verkocht. De totale omvang van de geproduceerde en verkochte pillen blijkt niet heel duidelijk uit het dossier. Wel komt naar voren dat een beperkt aantal pillen -wel in georganiseerd verband-  in een korte periode verpakt in DVD- hoesjes als kerkmuziek naar het buitenland zijn gedistribueerd.  



De rechtbank is van oordeel dat uit het onderzoek ter terechtzitting is gebleken dat verdachte een prominente rol heeft gehad bij het plegen van de strafbare feiten. Door in georganiseerd verband mee te werken aan de grensoverschrijdende handel in hard drugs heeft verdachte bijgedragen aan de ernstige gevolgen die hard drugs veroorzaken in de samenleving. XTC-pillen zijn schadelijk voor de volksgezondheid.



In het voordeel van verdachte laat de rechtbank meewegen dat hij opening van zaken heeft gegeven en dat hij zijn aandeel in de feiten heeft bekend. De door de rechtbank aanwezig geachte criminele organisatie was beperkt van omvang terwijl op geen enkele wijze is gebleken dat er sprake was van geweld of bedreiging met geweld door en rondom deze organisatie. De export van XTC-pillen bestond uitsluitend uit het verzenden van gebruikershoeveelheden en was beperkt in omvang.  
De rechtbank is op grond van voormelde ernst en de toedracht van de feiten en de persoon van de verdachte van oordeel dat een gevangenisstraf voor de duur van 30 maanden recht doet aan de strafbare feiten. De rechtbank komt tot een beduidend kortere duur van de gevangenisstraf dan door de officier van justitie is gevorderd. De rechtbank is van oordeel dat de door officier van justitie aangehaalde arresten waarop zijn strafeis is gestoeld wat betreft de omvang zwaarte en duur van de feiten niet zijn te vergelijken met de onderhavige feiten.




Inbeslaggenomen voorwerpen




De rechtbank zal de onder verdachte in beslag genomen auto en geldbedrag niet  verbeurdverklaren zoals door de officier van justitie gevorderd nu niet is komen vast te staan dat deze voorwerpen voldoen aan het bepaalde in artikel 33a van het Wetboek van Strafrecht.   




Toepassing van wetsartikelen




De rechtbank heeft mede gelet op de artikelen 10 27 57 en 91 van het Wetboek van Strafrecht. 







Beslissing van de rechtbank




De rechtbank verklaart bewezen dat het onder 1 2 3 en 4 tenlastegelegde zoals hierboven is omschreven door de verdachte is begaan stelt vast dat het aldus bewezen verklaarde oplevert de strafbare feiten zoals hierboven is vermeld en verklaart de verdachte deswege strafbaar.



De rechtbank verklaart niet bewezen hetgeen aan de verdachte onder 1 2 3 en 4 meer of anders is tenlastegelegd dan hierboven is bewezen verklaard en spreekt de verdachte daarvan vrij.



De rechtbank veroordeelt de verdachte tot 


- een gevangenisstraf voor de duur van 30 maanden.


De rechtbank beveelt dat de tijd die door de verdachte vóór de tenuitvoerlegging van deze uitspraak in verzekering en voorlopige hechtenis is doorgebracht bij de uitvoering van de opgelegde gevangenisstraf geheel in mindering zal worden gebracht.



De rechtbank gelast de teruggave aan verdachte van het navolgende in beslag genomen nog niet teruggegeven voorwerp:


- een geldbedrag van € 4.400--


De rechtbank gelast de teruggave aan de rechthebbende van het navolgende in beslag genomen nog niet teruggegeven voorwerp:


- een personenauto merk Suzuki Alto.


Dit vonnis is gewezen door mr. B.I. Klaassens voorzitter 
en mr. E. Läkamp en mr. C. Brouwer rechters
in tegenwoordigheid van J. Hoogeveen griffier 
en uitgesproken ter openbare terechtzitting van de rechtbank op 15 november 2013.






op pagina 431ev van het proces-verbaal registratienummer: PL032V 201078464 / Maina 2 (het PV) 


proces-verbaalnummer PL03N3 2012078464-146 van 19 april 2013 en PL03N3 2012078464-152 van 29 april 2013 ter terechtzitting overgelegd


 rapport NFI van 7 juni 2013 zaaknummer 2012.12.03.38 (aanvraag 005) en rapport NFI van 11 juni 2013 zaaknummer 2012.12.03.38 (aanvraag 004) 


aanvullend proces- verbaal nummer PL0300 2012078464-219


op pagina 299ev van het PV 


afzonderlijk proces-verbaal BHV nr; 2012078464


 Op pagina 115ev van het PV


 Op pagina 123ev van het PV


 Op pagina 123ev van het PV


 Op pagina 494ev van het PV


 Op pagina 501ev van het PV


 Op pagina 507ev van het PV


 Op pagina 414ev van het PV


 Op pagina 115ev van het PV


 Op pagina 123ev van het PV


 Op pagina 131ev van het PV


 Op pagina 494ev van het PV


 Op pagina 501ev van het PV


 Op pagina 414ev van het PV


 Op pagina 62/63 van het PV


 Op pagina 555ev van het PV


proces-verbaalnummer PL03N3 2012078464-146 van 19 april 2013 en PL03N3 2012078464-152 van 29 april 2013 ter terechtzitting overgelegd


 rapport NFI van 7 juni 2013 zaaknummer 2012.12.03.38 (aanvraag 005) en rapport NFI van 11 juni 2013 zaaknummer 2012.12.03.38 (aanvraag 004) 


 proces-verbaalnummer PL03N3 2012078464-146 van 19 april 2013 en PL03N3 2012078464-152 van 29 april 2013 ter terechtzitting overgelegd


 rapport NFI van 7 juni 2013 zaaknummer 2012.12.03.38 (aanvraag 005) en rapport NFI van 11 juni 2013 zaaknummer 2012.12.03.38 (aanvraag 004) 


dossier gerechtelijk vooronderzoek rechter-commissaris nr. 13/11


rapport NFI van 7 juni 2013 zaaknummer 2012.12.03.38 (aanvraag 005) 

