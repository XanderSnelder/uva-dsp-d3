

Nr. 342/00						
Mr Machielse
Zitting  13 juni 2000



Conclusie inzake:
[verdachte=verzoeker]


Edelhoogachtbaar College


1. Het gerechtshof te ’s-Gravenhage heeft verzoeker op 25 januari 2000 wegens - 
kort gezegd - poging tot het uitvoeren van amfetamine het medeplegen van het 
vervoeren van hashish en het deelnemen aan een criminele organisatie 
veroordeeld tot een gevangenisstraf van zes jaar. Voorts heeft het hof een 
vacuummachine en een personenauto verbeurd verklaard.



2. Deze zaak hangt samen met die tegen [medeverdachte A] (341/00) en 
[medeverdachte B] (470/00) waarin ik heden eveneens conclusie neem.



2. Mr. J.Y. Taekema advocaat te Rotterdam heeft beroep in cassatie ingesteld. 
Mr. S.T. van Berge Henegouwen advocaat te Maastricht heeft een schriftuur 
ingediend houdende twee middelen van cassatie.



3. Het eerste middel klaagt over de bewijsconstructie en valt in drie onderdelen 
uiteen. Alle onderdelen richten zich tegen de bewijsredenering van het hof zoals 
die is weergegeven in de toelichting op het middel.



3.1. Het eerste onderdeel bevat de klacht dat uit de gebezigde bewijsmiddelen 
niet kan volgen dat er hashish is vervoerd.



3.1.1. Het hof heeft in zijn arrest een uitgebreide bewijsoverweging opgenomen die 
uit twee gedeelten bestaat. Het eerste deel geeft een beeld van de gebeurtenissen 
en handelingen zoals die volgens het hof uit de inhoud der bewijsmiddelen blijken 
het tweede deel bevat een conclusie die is gerelateerd aan de proceshouding van 
verdachte:
‘Nu de verdachten [verdachte] en [medeverdachte A] geen redelijke verklaring 
hebben willen afleggen over de door hen gevoerde telefoongesprekken en de 
daarbij gebezigde verhullende taal waar het het vervoerde materiaal betrof acht 
het hof in aanmerking nemende dat het een feit van algemene bekendheid is dat 
Marokko waar het de productie van verdovende middelen betreft vooral een hasj-
producerend land is en gelet op de hiervoor onder 4.22 5 en 6 vermelde 
bewijsmiddelen bewezen dat hasj is vervoerd en dat het opzettelijk naar 
Nederland brengen door de in het onder 2 tenlastegelegde feit bedoelde criminele 
organisatie hasj betrof.’



3.1.2. Het eerste onderdeel van het middel gaat voorbij aan de verklaring van 
[getuige 1] (nr.5) inhoudend dat een zekere [betrokkene C] (= waarschijnlijk 
[betrokkene D] door [betrokkene C] gestuurd) een boot zocht om vanaf Marokko 
hasj mee naar Europa te transporteren. [Getuige 1] noemt ook [betrokkene F] als 
betrokkene welke [betrokkene F] ook in de afgeluisterde telefoongesprekken 
meedoet (4.18). Voorts heeft [getuige 1] het over aanhoudingen waarover ook 
(met hem; 4.23. Het gebelde telefoonnummer was van [getuige 1]. Zie weer zijn 
verklaring onder 5) getelefoneerd wordt. De aanhoudingen zouden betrekking 
hebben op een boot waarin “800 van dattem” (4.20) zou zijn gevonden. Voorts wijs 
ik op de wijze waarop onderling telefonisch wordt gecommuniceerd onder andere 
door verdachte (nr.4.2 4.3 4.4 4.5 4.7). De mate waarin de gespreksdeelnemers 
proberen te verhullen waarover zij spreken is - zo leert de ervaring die ieder die 
grote drugszaken onder ogen krijgt opdoet - juist onthullend in die zin dat dit 
soort non-communicatie typisch is voor de drugshandel. Aan die gesprekken nam 
genoemde [betrokkene C] die in Marokko was deel. Duidelijk is in die 
gesprekken sprake van 500 kg (4.5) van een half miljoen gulden schade als het 
niet doorgaat (4.2) welk bedrag past bij hasjprijzen op de internationale markt 
voor grote partijen en zeker niet bij prijzen voor andere drugs als cocaïne. Voorts 
is sprake van transport in Marokko van de 500 kg (4.5) van beloftes van 
[betrokkene C] om “die 5” weg te leggen (4.9) van een vriend die “het” naar de 
motorboot moet brengen (4.4). Daarmee is de bewezenverklaring van de 
hoedanigheid van de substantie te weten hasj voldoende ondersteund. 
De steller van het middel probeert de bal terug te kaatsen door te stellen dat het 
hof had moeten aangeven welk taalgebruik verhullend was en in welke gesprekken 
zulke verhullende termen werden gebezigd. Aldus wordt een te zware eis aan de 
bewijsmotivering gesteld. Reeds oppervlakkige kennisneming van de inhoud der 
telefoongesprekken wekt de indruk van een mistig schimmenspel tussen 
“vrienden” die spreken over andere “vrienden” en over “het van 500”. Verzoeker had 
gemakkelijk opheldering kunnen geven als het bijvoorbeeld was gegaan om 
volbloedpaarden tapijten mobiele telefoons. Hij heeft ervoor gekozen dat niet te 
doen daarmee aan het hof de ruimte biedend die inhoud van de 
telefoongesprekken overeenkomstig algemene ervarings-regels uit te leggen. 
Daarmee ben ik bij het tweede onderdeel beland.



3.2. Het tweede onderdeel bevat de klacht dat het hof ten onrechte verzoeker 
tegenwerpt dat hij van zijn zwijgrecht gebruik maakt.



3.2.1. In de genoemde bewijsredenering wijst het hof er onder meer op dat ‘de 
verdachten [verdachte] en [medeverdachte A] geen redelijke verklaring hebben 
willen afleggen over de door hen gevoerde telefoongesprekken en de daarbij 
gebezigde verhullende taal’.



3.2.2. Hoewel het weigeren om een verklaring af te leggen of om een bepaalde 
vraag te beantwoorden op zichzelf niet tot het bewijs kan bijdragen mag de 
rechter dit wel betrekken in zijn overwegingen omtrent het gebezigde 
bewijsmateriaal.1 In de onderhavige zaak draagt niet het zwijgen als zodanig bij tot 
het bewijs maar betrekt het hof dit in zijn bewijsredenering in relatie tot hetgeen 
de algemene ervaring aan het hof leert over het door verdachten gebezigde 
verhullend taalgebruik.



3.2.3. Een vergelijkbare kwestie speelde in de Britse zaak tegen Murray die leidde 
tot een bekende uitspraak van het EHRM. Ook naar Brits recht is het toegelaten 
aan zwijgen van een verdachte bepaalde gevolgtrekkingen (inference) te maken. 
Daarbij gaat het om de gevolgtrekking dat aldus Lord Slynn of Hadley in de zaak 
tegen Murray ‘if aspects of the evidence taken alone or in combination with other 
facts clearly call for an explanation which the accused ought to be in a position to 
give if an explanation exists then a failure to give any explanation may as a 
matter of common sense allow the drawing of an inference that there is no 
explanation and that the accused is guilty.’2



In deze zaak oordeelde vervolgens het EHRM;
“47. On the one hand it is self-evident that it is incompatible with the immunities 
under consideration to base a conviction solely or mainly on the accused's 
silence or on a refusal to answer questions or to give evidence himself. On the 
other hand the Court deems it equally obvious that these immunities cannot and 
should not prevent that the accused's silence in situaties which clearly call for an 
explanation from him be taken into account in assessing the persuasiveness of 
the evidence adduced by the prosecution.”


en dat een gevolgtrekking als door de Engelse rechter gemaakt

‘cannot be regarded as unfair or unreasonable in the circumstances.’3


Voor de onderhavige zaak zou dit betekenen dat de telefoongesprekken met 
verhullende taal in combinatie met andere feiten zoals die uit de bewijsmiddelen 
blijken om uitleg vragen die verzoeker als deelnemer aan die gesprekken zou 
moeten kunnen geven.



3.2.4. Hoewel verzoeker ter terechtzitting van het hof niet specifiek is gevraagd 
naar een verklaring over de telefoongesprekken is hij er wel op gewezen dat hij 
door te blijven zwijgen geen ontlastende verklaring heeft afgelegd. Dat blijkt uit het 
proces-verbaal van de terechtzitting van 11 januari 2000 (blz. 9):



‘De voorzitter deelt mede dat de verdachte nu hij zich heeft beroepen op zijn 
zwijgrecht daardoor eveneens geen ontlastende verklaring met betrekking tot het 
zich in het dossier bevindende bewijsmateriaal heeft afgelegd. Hij stelt de 
verdachte in de gelegenheid alsnog een ontlastende verklaring af te leggen.
De verdachte deelt mede van deze gelegenheid geen gebruik te willen 
maken.’
Als deelnemer aan die gesprekken zou verzoeker bij uitstek een ontlastende 
verklaring kunnen geven over de betekenis van die gesprekken. Nu hij dit nalaat is 
het niet onredelijk dat de rechter daar in voor verzoeker nadelige zin conclusies uit 
trekt.



3.2.5. Aangezien niet alleen verzoeker maar ook diens medeverdachte 
[medeverdachte A] bij de feiten zou zijn betrokken had ook [medeverdachte A] 
een (ontlastende) verklaring voor de gesprekken kunnen geven. Anders dan de 
steller van het middel veronderstelt wordt verzoeker niet tegengeworpen dat diens 
medeverdachte zweeg maar dat in het dossier van de strafzaak tegen verzoeker 
een verklaring van het verhullend taalgebruik ontbreekt die behalve verzoeker ook 
[medeverdachte A] had kunnen geven en dat verzoeker evenmin ter terechtzitting 
opheldering wenste te verschaffen.



3.2.6. Dat het hof het zwijgen van verzoeker betrekt in zijn bewijsredenering geeft 
geen blijk van een onjuiste rechtsopvatting en is niet onbegrijpelijk.



3.3. Tenslotte richt de steller van het middel zich tegen de overweging van het hof 
dat Marokko een hashish-producerend land is. De steller van het middel geeft in 
zijn toelichting op het middel zelf aan dat Marokko ook een doorvoerland is van 
allerlei andere soorten verdovende middelen. Dat ondermijnt overigens bepaald 
niet de overweging van het hof dat Marokko vooral een hashish-producerend land 
is. Maar ook de gedachtegang dat er hasj via Marokko is verscheept - welke hasj 
elders zou zijn betrokken - staat niet aan een bewezenverklaring van het onder 2 
en 3 telastegelegde in de weg. 



3.4. Het middel faalt in alle onderdelen en kan worden afgedaan op de voet van 
art. 101a RO.



4. Het tweede middel klaagt erover dat het hof zich ten onrechte niet bevoegd 
achtte om te oordelen over de geldigheid van het onderzoek in eerste aanleg.



4.1. Ter terechtzitting van het hof van 21 september 1999 heeft de raadsman van 
verzoeker gewezen op het in eerste aanleg voorgevallen wrakingsincident. De 
raadsman voert aan dat de wrakingskamer destijds ten onrechte het 
wrakingsverzoek heeft afgewezen waardoor (a) de zaak door een ander college 
had moeten worden behandeld en (b) verzoeker een objectieve feitelijke instantie 
is onthouden.


4.2. Het hof heeft dit verweer verworpen en daarbij als volgt overwogen:


‘De verdediging heeft op 25 maart 1999 wraking van twee leden van de 
meervoudige strafkamer van de rechtbank die de zaak in eerste aanleg heeft 
behandeld verzocht. Het Wetboek van Strafvordering geeft voorschriften over de 
behandeling van een dergelijk verzoek. Overeenkomstig die voorschriften heeft een 
wrakingskamer van genoemde rechtbank op 25 maart 1999 bij afzonderlijke 
beslissing het verzoek gemotiveerd afgewezen. Krachtens het bepaalde in artikel 
515 lid 5 van het Wetboek van Strafvordering staat tegen de beslissing geen 
rechtsmiddel open.
De beoordeling van de onpartijdigheid van rechters die in eerste aanleg vonnis 
hebben gewezen is ten gevolge van de bijzondere wrakingsprocedure aan het 
oordeel van de rechter in hoger beroep onttrokken. Het hof acht zich derhalve niet 
bevoegd een oordeel uit te spreken over de genomen beslissing in het 
wrakingsincident.
Het preliminaire verweer strekkende tot vernietiging van het vonnis waarvan beroep 
en terugverwijzing naar meergenoemde rechtbank wordt derhalve verworpen.
Ten overvloede voegt het hof daar nog aan toe dat in hoger beroep een geheel 
nieuwe en onpartijdige behandeling plaatsvindt.’



4.3. Bij de beoordeling van dit middel moet voorop staan dat art. 423 tweede lid 
Sv de gevallen aangeeft waarin het hof een zaak moet terugwijzen naar de 
rechtbank. Niet is aangevoerd en evenmin is aannemelijk dat zich in de 
onderhavige zaak een van de daar genoemde situaties voordoet.



4.4. Voor de onderhavige zaak is wel van belang dat Uw Raad heeft uitgemaakt 
dat terugwijzing ook moet volgen indien zich ‘een zodanig gebrek heeft 
voorgedaan in de samenstelling van het gerecht dat de behandeling van de zaak 
niet heeft plaatsgevonden door een onpartijdige instantie als bedoeld in art. 6 
eerste lid EVRM’.4



4.5. Het hof wijst terecht op art. 515 vijfde lid Sv dat bepaalt dat tegen de 
beslissing op het wrakingsverzoek geen rechtsmiddel open staat. Maar het 
verweer van de raadsman hield ook met zoveel woorden in dat verzoeker een 
‘onbevoorooreelde Rechtbank en derhalve een objectieve feitelijke instantie [is] 
onthouden.’ Dit verweer resulteerde in het verzoek aan het hof om de zaak terug 
te wijzen.



4.6. Anders dan de onvoorwaardelijk gestelde tekst van art. 515 vijfde lid Sv doet 
vermoeden en anders dan het hof aanneemt onttrekt de in eerste aanleg gegeven 
beslissing op een wrakingsverzoek zich niet geheel aan een oordeel van de 
appèlrechter. Tijdens de parlementaire behandeling van het wetsontwerp waarmee 
het bestaande art. 515 vijfde lid Sv werd ingevoegd is aangegeven dat de 
beslissing op het wrakingsverzoek in appèl ter discussie kan worden gesteld. Dat 
tegen de beslissing op een wrakingsverzoek geen rechtsmiddel open staat
‘betekent overigens niet dat de verzoeker geen enkele mogelijkheid meer heeft om 
zich teweer te stellen tegen de beslissing inzake de wraking. Hij kan in het kader 
van het hoger beroep tegen de rechterlijke uitspraak ook de beslissing op het 
wrakingsverzoek ter discussie stellen.'5
Daarvan is de onderhavige zaak een voorbeeld. De raadsman stelt in feite de 
beslissing op het wrakingsverzoek ter discussie door een beroep te doen op de 
partijdigheid van de rechterlijke instantie in eerste aanleg. Daarmee sluit hij aan bij 
de hierboven gememoreerde jurisprudentiële uitbreiding die aan art. 423 tweede 
lid Sv is gegeven.



4.7. Het hof laat zich niet expliciet uit over de door de raadsman opgeworpen 
vraag of de behandeling in eerste aanleg al dan niet heeft plaatsgevonden door 
een onpartijdige instantie als bedoeld in art. 6 eerste lid EVRM. In zoverre is de 
in het middel vervatte klacht gegrond.



4.8. Tot cassatie kan dit euvel niet leiden omdat het hof het verweer slechts kon 
verwerpen. Aan het wrakingsverzoek lag ten grondslag dat twee rechters die deel 
uitmaakten van de kamer van de rechtbank waarvoor verzoeker terechtstond ook 
deel hadden uitgemaakt van de kamer die een medeverdachte had veroordeeld. In 
de zaak van die medeverdachte was een bewijsverweer gevoerd dat was 
verworpen. In het kader van de bespreking van het bewijsverweer was ook de 
naam van verzoeker genoemd. Dat zou - aldus de steller van het middel - een 
impliciete veroordeling van verzoeker inhouden zodat beide rechters 
vooringenomen zouden zijn.



4.9. De rechtbank heeft dit wrakingsverzoek afgewezen en daarbij onder meer het 
volgende overwogen:
‘Uitgangspunt bij de beoordeling van een beroep op het ontbreken van 
onpartijdigheid van de rechter in de zin van artikel 6 eerste lid EVRM is dat een 
rechter uit hoofde van zijn aanstelling moet worden vermoed onpartijdig te zijn. Dat 
is alleen anders als zich uitzonderlijke omstandigheden voordoen die 
zwaarwegende aanwijzingen opleveren voor het oordeel dat een rechter jegens 
een verdachte een vooringenomenheid koesters althans dat bij de verdachte 
dienaangaande bestaande vrees objectief gerechtvaardigd is.
De enkele omstandigheid dat twee leden van de rechtbank zitting hebben gehad 
in de kamer die een medeverdachte heeft veroordeeld is niet een dergelijke 
uitzonderlijke omstandigheid.
Dit zou anders zijn indien de kamer die de medeverdachte heeft veroordeeld zich 
daarbij tevens zou hebben uitgelaten over de betrouwbaarheid van de verklaring 
van verdachte en/of zijn schuld.
Daarvan is hier geen sprake geweest: in de door de raadsman genoemde 
bespreking van het bewijsverweer wordt de naam van verdachte genoemd in de 
samenvatting van het destijds door de raadsman gevoerde verweer en niet in de 
overweging van de rechtbank naar aanleiding van dat verweer.
Voorts geldt dat verdachte nog geen verklaring heeft afgelegd zodat de rechtbank
zich hierover zelfs niet heeft kunnen uitlaten.
De enkele omstandigheid dat verdachte de rechtbank niet in staat acht zijn zaak 
zonder vooringenomenheid te beoordelen is geen grond voor wraking.
Nu niet is gebleken dat sprake is van feiten of omstandigheden waardoor de 
rechterlijke onpartijdigheid schade zou kunnen lijden noch dat de bij verdachte 
dienaangaande bestaande vrees objectief gerechtvaardigd is zal het verzoek tot 
wraking worden verworpen.’



4.10. De kamer van de rechtbank die over het wrakingsincident heeft geoordeeld 
heeft niet onbegrijpelijk vastgesteld dat van (een) partijdige rechter(s) geen sprake 
was.6



4.11. In het licht van de wrakingsprocedure van hetgeen daarbij door de raadsman 
van verzoeker in eerste aanleg en in appèl is aangevoerd en van het oordeel van 
de wrakingskamer kan niet worden gezegd dat zich een zodanig gebrek heeft 
voorgedaan in de samenstelling van het gerecht dat de behandeling van de zaak 
niet heeft plaatsgevonden door een onpartijdige instantie als bedoeld in art. 6 
eerste lid EVRM. Het hof had het betreffende verweer dan ook moeten verwerpen.


4.12. Het middel faalt.


5. Ambtshalve merk ik nog op dat de kwalificatie niet geheel juist is. Het onder 1 
primair bewezenverklaarde feit levert niet op poging tot medeplegen maar moet 
worden gekwalificeerd als het medeplegen van poging van opzettelijk handelen in 
strijd met een in artikel 2 eerste lid onder A van de Opiumwet gegeven verbod. 
Uw Raad kan de kwalificatie verbeteren.



6. Deze conclusie strekt ertoe de aangevallen beslissing te vernietigen voor wat 
betreft de kwalificatie van het onder 1 primair bewezenverklaarde de kwalificatie te 
verbeteren en het beroep voor het overige te verwerpen.



De Procureur-Generaal
bij de Hoge Raad der Nederlanden



1 HR 3 juni 1997 NJ 1997 584 rov. 6.2. (Strippenkaart)
2 House of Lords 20 oktober 1993 [1994] 1 The Weekly Law Reports blz. 11
(Murray).
3 EHRM 8 februari 1996 NJ 1996 725 m.nt. Kn par. 54 en 56 (Murray).
4 HR 29 april 1997 NJ 1998 189; 17 maart 1998 NJ 1998 516 rov. 5.7. Zie voorts 
de beschikking  van de civiele kamer HR 22 januari 1999 NJ 1999 243.
5 Kamerstukken II 1991-1992 22 495 nr. 3 MvT blz. 114.
6 HR 6 mei 1997 NJ 1998 186; 14 oktober 1997 NJ 1998 187 m.nt. Kn.

