

Rechtbank Rotterdam


Team straf 3


Parketnummer: 10/960244-13
Datum uitspraak: 8 mei 2014
Tegenspraak


Vonnis van de rechtbank Rotterdam meervoudige kamer voor strafzaken in de zaak tegen de verdachte:




        [verdachte]

geboren te [geboorteplaats] op [geboortedatum] 
ingeschreven in de gemeentelijke basisadministratie op het adres:

      [adres] 
ten tijde van het onderzoek op de terechtzitting preventief gedetineerd in de PI Dordrecht te Dordrecht 
raadsman mr. O.E. de Jong advocaat te Utrecht.




ONDERZOEK OP DE TERECHTZITTING



Gelet is op het onderzoek op de terechtzittingen van 21 januari 2014 en 17 april 2014.




TENLASTELEGGING



Aan de verdachte is ten laste gelegd hetgeen is vermeld in de dagvaarding zoals deze op de terechtzitting overeenkomstig de vordering van de officier van justitie is gewijzigd. 
De tekst van de gewijzigde tenlastelegging is als bijlage I aan dit vonnis gehecht. Deze bijlage maakt deel uit van dit vonnis.




EIS OFFICIER VAN JUSTITIE



De officier van justitie mr. J. Patist heeft gerekwireerd tot: 

- bewezenverklaring van het onder 1 2 en 3 ten laste gelegde;
- veroordeling van de verdachte tot een gevangenisstraf voor de duur van 6 jaren met aftrek van voorarrest;
- verbeurdverklaring van de goederen die op de beslaglijst staan behalve de goederen waar conservatoir beslag op rust.



BEWEZENVERKLARING



Wettig en overtuigend is bewezen dat de verdachte het onder 1 2 en 3 ten laste gelegde heeft begaan op die wijze dat:

1. 

hij op één of meerdere tijdstippen in of omstreeks de periode van 15 september 2012 tot en met 09 oktober 2013 te Zetten en/of Nieuwegein in elk geval in Nederland en/of Duitsland tezamen en in vereniging met een ander of anderen althans alleen 



(meermalen) opzettelijk binnen en/of buiten het grondgebied van Nederland heeft gebracht en/of (meermalen) opzettelijk verkocht en/of afgeleverd en/of verstrekt en/of vervoerd en/of bereid en/of bewerkt en/of verwerkt in elk geval opzettelijk aanwezig heeft gehad 



(meerdere) hoeveelhe(i)d(en) van (een) materia(a)l(en) bevattende 34-methyleendioxymethamfetamine (MDMA) zijnde 
34-methyleendioxymethamfetamine (MDMA) een middel als bedoeld in de bij de Opiumwet behorende lijst I dan wel aangewezen krachtens het vijfde lid van 

artikel 3a van die wet; 


immers heeft verdachte tezamen en in vereniging met een ander of anderen althans alleen toen en daar opzettelijk 



een hoeveelheid (van 11) pillen bevattende 34-methyleendioxymethamfetamine (MDMA) naar Duitsland gebracht/laten brengen en vervolgens naar Nederland verstuurd/laten sturen (pseudokoop) en/of 


een hoeveelheid (van 11) pillen bevattende 34-methyleendioxymethamfetamine (MDMA) binnen Nederland verstuurd/laten sturen (pseudokoop) en/of 



(meermalen) onbekende hoeveelheden pillen bevattende 34- methyleendioxymethamfetamine verkocht via het internet en/of per post verstuurd/laten versturen naar afnemers in Nederland en/of het buitenland en/of 



(meermalen) pillen bevattende 34-methyleendioxymethamfetamine geslagen/laten slaan al dan niet met behulp van een tabletteermachine en/of 



(meermalen) grondstoffen en/of vulstoffen en/of 34-methyleendioxymethamfetamine gemengd/laten mengen ten behoeve de productie van XTC-pillen en/of 



(meermalen) pillen bevattende 34-methyleendioxymethamfetamine te koop aangeboden en/of verkocht en/of geleverd al dan niet via de online marktplaats Silk Road; 
 


2. 

hij op of omstreeks 09 oktober 2013 te Arnhem en/of Zetten in elk geval in Nederland tezamen en in vereniging met een ander of anderen althans alleen 



een hoeveelheid van (ongeveer) 22 kilogram 34-methyleendioxymethamfetamine (MDMA) en/of 


een hoeveelheid van (ongeveer) 410 ml (400 + 10 ml) GHB en/of 


een hoeveelheid van (ongeveer) 32 gram (15 + 17 gram) 34- methyleendioxymethamfetamine (MDMA) en/of 


een hoeveelheid van (ongeveer) 40 gleuftabletten (15 +25 stuks) 34- methyleendioxymethamfetamine (MDMA); 



zijnde GHB en/of 34-methyleendioxymethamfetamine (een) middel(en) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet 


opzettelijk aanwezig heeft gehad; 


3. 

hij op of omstreeks 09 oktober 2013 te Arnhem althans in Nederland tezamen en in vereniging met een ander of anderen althans alleen van (een) voorwerp(en) te weten: 




een of meer (grote) contant(e) geldbedrag(en) (in totaal ongeveer 82.900 euro (tweeëntachtigduizend negenhonderd euro) en/of 


een personenauto (merk: Audi type: RS5 [kenteken]) en/of 


een hoeveelheid (van 3251975) Bitcoins (BTC) en/of 


een horloge van het merk Breitling; 




althans enig(e) voorwerp(en) de werkelijke aard en/of de herkomst en/of de vindplaats heeft verhuld en/of voornoemde voorwerp(en) heeft verworven en/of heeft overgedragen en/of omgezet en/of voorhanden heeft gehad terwijl hij verdachte wist althans redelijkerwijs moest vermoeden dat dit/deze voorwerp(en) - onmiddellijk of middellijk - afkomstig was/waren uit enig misdrijf. 


Hetgeen meer of anders is ten laste gelegd is niet bewezen. De verdachte moet daarvan worden vrijgesproken.




BEWIJSMOTIVERING



De overtuiging dat de verdachte de bewezenverklaarde feiten heeft begaan is gegrond op de inhoud van de wettige bewijsmiddelen zoals vermeld op de aangehechte bijlage II houdende daartoe redengevende feiten en omstandigheden. Deze bijlage maakt deel uit van dit vonnis. 




NADERE BEWIJSMOTIVERING



Door de verdediging is betoogd dat ten aanzien van feit 1 hooguit een kortere periode te weten van 20 februari 2013 tot en met 1 oktober 2013 bewezen kan worden nu de verdachte pas begin 2013 ene [N] heeft ontmoet en die [N] pas in maart 2013 aan de verdachte heeft aangeboden de handel van [naam] over te nemen. De website Silk Road is op 2 oktober 2013 opgerold en vanaf die dag was de handel in XTC dan ook niet meer mogelijk. De bij de verdachte aangetroffen USB-sticks met daarop onder andere de administratie van [naam] behoren aan [N] toe.
Ten aanzien van feit 3 heeft de verdediging betoogd dat de verdachte veel geld ongeveer 
€ 160.000-- heeft verdiend met de handel in bitcoins. Een deel van dit verdiende geld is bij de verdachte thuis aangetroffen en deels zijn hiervan goederen gekocht zoals de Audi RS5 en het horloge. De verdediging verzoekt de rechtbank de verdachte vrij te spreken van feit 3 nu de bitcoins het geld en de voorwerpen niet uit enig misdrijf afkomstig zijn. Subsidiair heeft de verdediging aangevoerd dat het enkele voorhanden hebben van deze goederen niet tot een veroordeling kan leiden omdat deze dan uit eigen misdrijf afkomstig zijn. 


Deze verweren worden verworpen. 
Voor wat betreft feit 1 overweegt de rechtbank als volgt.  
De verdachte heeft ter terechtzitting verklaard dat hij beheerder was van [naam] een van de aanbieders op de internetmarktplaats Silkroad dat hij XTC-pillen heeft verkocht via deze website en dat hij daartoe onder meer enveloppen vulde met XTC-pillen die hij vervolgens liet versturen. 
Tijdens de doorzoeking in de woning van de verdachte is een USB-stick aangetroffen met daarop een bestand met de naam ‘admini.ods’ bevattende administratieve gegevens van [naam] van 15 september 2012 – 22 oktober 2012. Onderzoek heeft voorts uitgewezen dat [naam] op 14 januari 2013 op haar website vermeldde dat [naam] op dat moment sinds vier maanden lid was van ‘Silkroad’ met ‘97% positieve feedback van meer dan 300 transacties’. Op 14 februari 2013 werd op een forumwebsite van ‘Silkroad’ een bericht geplaatst van [naam] waarin staat dat ze deze week verhuizen naar hun nieuwe productieplaats. De verdachte heeft ter terechtzitting verklaard dat de tabletteermachine in februari 2013 in de woning van [mededader] is gezet. 


In een PING conversatie van 14 november 2012 tussen de verdachte en [mededader] meldt [mededader] onder meer dat hij nog wat “m” moet brengen en dat ze de telefoons schoon moeten houden en dat het dan goed komt. Bij de politie heeft [mededader] verklaard dat hij met “m” MDMA bedoelt. Dat in dit bewuste gesprek met deze letter een andere stof bedoeld zou worden zoals verdachte ter terechtzitting heeft verklaard acht de rechtbank dan ook onwaarschijnlijk. 
De verdachte heeft ter terechtzitting verklaard dat hij eind januari 2013 [N] leerde kennen en dat die [N] aan hem heeft gevraagd of hij hem wilde helpen met de bitcoins. Later heeft die [N] aan de verdachte gevraagd of hij hem wilde helpen met het drukken van pillen. De verdachte heeft ter terechtzitting ook verklaard dat een maand nadat ze de tabletteermachine hadden gekregen hij [naam] heeft overgenomen van [N]. Nu de verdachte niet wil verklaren wie die [N] precies is en het verhaal van de verdachte niet verifieerbaar is is mede gelet op de hierboven beschreven feiten en omstandigheden niet aannemelijk geworden dat de tenlastegelegde periode aanzienlijk korter zou moeten zijn. De verklaring van de verdachte vindt ook geen ondersteuning in het dossier. Hetzelfde geldt voor de stelling dat de USB-stick met gegevens van en over [naam] die bij verdachte thuis op de eettafel is aangetroffen aan deze [N] zou toebehoren. 
Nu de administratie van [naam] zoals deze op de USB-stick is aangetroffen teruggaat tot 15 september 2012 zal de rechtbank een periode aanhouden van 15 september 2012 tot en met 9 oktober 2013 waarbij laatstgenoemde datum de dag is dat verdachte werd aangehouden en hij - naar eigen zeggen - [mededader] aan het helpen was met het opruimen van het poeder om de tabletten te maken. 


Ter zake feit 3 (witwassen) overweegt de rechtbank het volgende. 
Uit de bij de vonnis opgenomen bewijsmiddelen komt de rechtbank tot het oordeel dat het niet anders kan dan dat de in dit feit genoemde voorwerpen uit misdrijf afkomstig zijn. Gelet op de inkomens- en vermogenspositie van verdachte en zijn partner is een legale herkomst onwaarschijnlijk. De rechtbank heeft hierbij in ogenschouw genomen dat bij de verkoop van XTC via [naam] uitsluitend in bitcoins betaald kon worden en dat uit het onderzoek in deze zaak gebleken is dat verdachte veelvuldig bedragen in bitcoins heeft ingewisseld voor bedragen in euro’s. Tevens heeft is gebleken dat verdachte zeer veel contante betalingen heeft gedaan gedurende de ten laste gelegde periode zonder dat daar controleerbare geldopnames aan ten grondslag hebben gelegen. Tenslotte heeft de rechtbank in aanmerking genomen dat van het bij de doorzoeking bij verdachte aangetroffen geldbedrag van € 82.900-- mede bestond uit in het courante geldverkeer ongebruikelijke coupures te weten 29 biljetten van 500 euro.


Verdachte heeft ter terechtzitting verklaard dat hij voornoemd geldbedrag van € 82.900-- deels heeft gegenereerd uit de handel in bitcoins en dat hij niet kan aangeven voor welk deel. Deze verklaring omtrent de herkomst van het geld is niet verifieerbaar. Immers uit het dossier valt wel af te leiden dat verdachte regelmatig bitcoins in heeft gewisseld voor euro’s maar op geen enkele wijze is gebleken hoe de verdachte aan deze bitcoins is gekomen. De verklaring van de verdachte dat hij - samengevat - deze bitcoins van diverse personen op openbare plaatsen in persoon heeft gekocht is onvoldoende controleerbaar. 


De verdachte heeft getracht te laten lijken dat het geld waarover hij heeft beschikt afkomstig was uit legale bron namelijk de handel in bitcoins. Hij heeft er bovendien voor gekozen het geld buiten het bancaire circuit te houden. Aldoende heeft hij de herkomst van het geld verhuld en verborgen.


Het geldbedrag in kwestie is tijdens de doorzoeking gevonden in de als kapsalon ingerichte ruimte in de woning waar verdachte met zijn vriendin samenwoonde. Het geld lag in deze kapsalon opgeborgen in een doos in een koffer met daarop allerlei andere goederen. De vriendin van de verdachte die als kapster werkzaam was in deze ruimte heeft verklaard dat zij niets wist van dit geldbedrag. De rechtbank is van oordeel gelet op de plaats waar het geld is aangetroffen dat de verdachte niet alleen de herkomst maar ook de vindplaats van het geld heeft verhuld en verborgen.
Ten aanzien van de auto en het horloge geldt dat gebleken is dat deze tegen contante betaling van grote geldbedragen in euro’s door verdachte zijn aangeschaft welke gedragingen kennelijk mede gericht zijn geweest op het verhullen van de criminele herkomst van die bedragen. 


De rechtbank zal de volgende processen-verbaal waarin wordt verwezen naar verschillende bijlagen bezigen voor het bewijs: het proces-verbaal financieel onderzoek [verdachte] en [vriendin] het proces-verbaal bevindingen mbt Audi RS5 [kenteken] en het proces-verbaal onderzoek witwassen/verbeurdverklaring betreffende [verdachte]. De rechtbank is tot de conclusie gekomen dat hetgeen de verbalisanten in hun proces-verbaal hebben opgeschreven een juiste weergave betreft van de onderliggende stukken. De bijlagen zullen niet als afzonderlijk bewijsmiddel worden opgenomen in bijlage II van dit vonnis.




STRAFBAARHEID FEIT
EN 



De bewezen feiten leveren op:


1.

medeplegen van handelen in strijd met een in artikel 2 onder A van de Opiumwet gegeven verbod



en 



medeplegen van handelen in strijd met een in artikel 2 onder B van de Opiumwet gegeven verbod;




2.

medeplegen van handelen in strijd met het in artikel 2 onder C van de Opiumwet gegeven verbod;



3.

witwassen.



Partieel ontslag van alle rechtsvervolging.



Met betrekking tot de strafbaarheid van het onder 3 bewezen verklaarde overweegt de rechtbank het volgende.


Uit het arrest van de Hoge Raad van 26 oktober 2010 (NJ 2010 655) volgt dat indien vaststaat dat het enkele voorhanden hebben door de verdachte van een voorwerp dat afkomstig is uit een door hemzelf begaan misdrijf niet kan hebben bijgedragen aan het verbergen of verhullen van de criminele herkomst van dat voorwerp die gedraging niet als (schuld)witwassen kan worden gekwalificeerd. De Hoge Raad heeft dit herhaald in onder andere haar arrest van 17 december 2013 (NJ 2014 77). 
In deze zaak is er tijdens een doorzoeking in de woning van de verdachte op de eettafel een USB-stick gevonden met daarop een back-up bestand van een ‘wallet’ met bitcoins. Deze wallet was gevuld met 3251975 bitcoins. Hiervoor heeft de rechtbank al geoordeeld dat zij de verklaring van verdachte dat de USB-stick en dus ook de wallet niet van hem was maar van [N] passeert. 
De rechtbank is ten aanzien van dit onderdeel van de tenlastelegging evenwel niet gebleken dat verdachte handelingen heeft verricht die erop neerkomen dat hij de aard herkomst of vindplaats van de bitcoins heeft verhuld; niet goed valt in te zien hoe de bitcoins anders bewaard kunnen worden dan in een bitcoinwallet. 


Nu niet is gebleken dat sprake is van meer dan het enkele verwerven en voorhanden hebben van de bitcoins en deze afkomstig zijn uit het door de verdachte begane misdrijf te weten de in- en uitvoer van en handel in XTC kan de rechtbank met betrekking tot dit voorwerp anders dan door de officier van justitie gerekwireerd niet komen tot de kwalificatie witwassen en zal de rechtbank de verdachte in zoverre ontslaan van alle rechtsvervolging.


Voor het overige zijn geen feiten of omstandigheden aannemelijk geworden die de strafbaarheid van de feiten uitsluiten en in zoverre wordt het subsidiair door de verdediging gevoerde verweer verworpen.


De feiten zijn dus strafbaar.




STRAFBAARHEID VERDACHTE



Er is geen omstandigheid aannemelijk geworden die de strafbaarheid van de verdachte uitsluit.


De verdachte is dus strafbaar.




STRAFMOTIVERING



De straf die aan de verdachte wordt opgelegd is gegrond op de ernst van de feiten de omstandigheden waaronder de feiten zijn begaan en de persoon en de persoonlijke omstandigheden van de verdachte. 


Daarbij wordt in het bijzonder het volgende in aanmerking genomen.


De verdachte heeft zich samen met een ander gedurende een ruime periode schuldig gemaakt aan de handel in XTC-pillen onder de naam [naam] en het produceren van XTC-pillen. De verdachte heeft de handel samen met een ander professioneel opgezet en door gebruik te maken van de anonieme website ‘Silkroad’ hebben de verdachte en zijn mededader hun handelen afgeschermd willen houden van politie en justitie. Uit de reviews op de fora is gebleken dat [naam] een wereldwijd netwerk had. Het is algemeen bekend dat het gebruik van harddrugs als XTC-pillen waarin MDMA de werkzame stof is een onaanvaardbaar gevaar oplevert voor de volksgezondheid. Verdachte heeft met zijn gedragingen zijn eigen gewin boven de veiligheid van de afnemers van de drugs gesteld en die afnemers willens en wetens bloot gesteld aan zeer ernstige gezondheidsrisico’s met mogelijk dodelijke afloop. Dit wordt verdachte zwaar aangerekend temeer nu via [naam] ook de zogenaamde “skull”-pillen met de vorm van een doodshoofd werden verhandeld waarvan is vastgesteld dat de concentratie werkzame stoffen zeer hoog en gevaarlijk is. Bovendien ondervindt de samenleving ernstige overlast ten gevolge van de handel in harddrugs. Het gebruik van harddrugs genereert immers op haar beurt strafbare feiten met alle nadelige maatschappelijke gevolgen van dien.


Daarnaast heeft de verdachte zich schuldig gemaakt aan het samen met een ander opzettelijk aanwezig hebben van een grote hoeveelheid namelijk ruim 22 kilogram en 40 stuks XTC-pillen (bevattende MDMA) en 410 ml GHB grondstof voor XTC-pillen. Het gebruik van genoemde verdovende middelen brengt voor de gebruikers daarvan risico’s mee voor de gezondheid en veroorzaakt mede daardoor schade van velerlei aard in de samenleving. Het bezit van die middelen dient derhalve tegengegaan te worden. 


Voorts heeft verdachte zich schuldig gemaakt aan witwassen. Door het witwassen van crimineel vermogen wordt de onderliggende criminaliteit gefaciliteerd. Het vormt een aantasting van de legale economie en is mede vanwege de corrumperende invloed ervan op het reguliere handelsverkeer een bedreiging voor de integriteit van het financiële handelsverkeer.
Op dergelijke feiten kan niet anders worden gereageerd dan met het opleggen van een gevangenisstraf van aanzienlijke duur. 


Alles afwegend wordt na te noemen straf passend en geboden geacht.




IN BESLAG GENOMEN VOORWERPEN



De officier van justitie heeft gevorderd de in beslag genomen goederen die op de beslaglijst staan verbeurd te verklaren met uitzondering van de goederen waar volgens diezelfde lijst conservatoir beslag op rust. Ten aanzien van eerstbedoelde voorwerpen stelt de rechtbank vast dat deze aan de verdachte toebehoren in de zin van artikel 33a Wetboek van Strafrecht terwijl de bewezen feiten met behulp van deze voorwerpen zijn begaan. De in beslag genomen goederen zullen mitsdien verbeurd worden verklaard.
Die verbeurdverklaring zal worden opgelegd als bijkomende straf voor de feiten 1 en 2. 




TOEPASSELIJKE WETTELIJKE VOORSCHRIFTEN



Behalve op het reeds genoemde artikel is gelet op de artikelen 9 33 33a 33b 57 van het Wetboek van Strafrecht en artikel 10 van de Opiumwet.




BESLISSING

De rechtbank:


verklaart bewezen dat de verdachte de onder 1 2 en 3 ten laste gelegde feiten zoals hiervoor omschreven heeft begaan;


verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;
stelt vast dat het onder 3 bewezen verklaarde - voor zover betrekking hebbend op de 3251975 bitcoins - geen strafbaar feit oplevert en ontslaat de verdachte ten aanzien van het voorhanden hebben van de 3251975 bitcoins van alle rechtsvervolging;


stelt vast dat het bewezen verklaarde oplevert de hiervoor vermelde strafbare feiten;
verklaart de verdachte strafbaar;
veroordeelt de verdachte tot een gevangenisstraf voor de duur van 5 (vijf) jaren;  



beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht;


beslist ten aanzien van de voorwerpen geplaatst op de lijst van inbeslaggenomen en nog niet teruggegeven voorwerpen als volgt:- verklaart verbeurd als bijkomende straf voor de feiten 1 2 en 3 de genoemde goederen op de beslaglijst welke als bijlage III aan dit vonnis is gehecht. Deze bijlage maakt deel uit van dit vonnis.




Dit vonnis is gewezen door:
mr. L.C. van Walree voorzitter
en mrs. P. Putters en M.A.J.M. van Sprundel rechters
in tegenwoordigheid van mr. D.W.A. de Raad griffier
en uitgesproken op de openbare terechtzitting van deze rechtbank op 8 mei 2014.



De oudste rechter en de jongste rechter zijn buiten staat dit vonnis mede te ondertekenen.




Bijlage I bij vonnis van 8 mei 2014:



TEKST GEWIJZIGDE TENLASTELEGGING.




Aan de verdachte wordt ten laste gelegd dat 




1.
hij op één of meerdere tijdstippen in of omstreeks de periode van 01 september 2012 tot en met 09 oktober 2013 te Zetten en/of Nieuwegein in elk geval in Nederland en/of Duitsland tezamen en in vereniging met een ander of anderen althans alleen 



(meermalen) opzettelijk binnen en/of buiten het grondgebied van Nederland heeft gebracht en/of verkocht en/of afgeleverd en/of verstrekt en/of vervoerd en/of bereid en/of bewerkt en/of verwerkt in elk geval opzettelijk aanwezig heeft gehad 



(meerdere) hoeveelhe(i)d(en) van (een) materia(a)1(en) bevattende 34-methyleendioxymethamfetamine (MDMA) zijnde 
34-methyleendioxymethamfetamine (MDMA) een middel als bedoeld in de bij de Opiumwet behorende lijst I dan wel aangewezen krachtens het vijfde lid van 
artikel 3a van die wet; 



immers heeft verdachte tezamen en in vereniging met een ander of anderen althans alleen toen en daar opzettelijk 



een hoeveelheid (van 11) pillen bevattende 34-methyleendioxymethamfetamine (MDMA) naar Duitsland gebracht/laten brengen en vervolgens naar Nederland verstuurd/laten sturen (pseudokoop) en/of 


een hoeveelheid (van 11) pillen bevattende 34-methyleendioxymethamfetamine (MDMA) binnen Nederland verstuurd/laten sturen (pseudokoop) en/of 


(meermalen) onbekende hoeveelheden pillen bevattende 34- methyleendioxymethamfetamine verkocht via het internet en/of per post verstuurd/laten versturen naar afnemers in Nederland en/of het buitenland en/of 


(meermalen) pillen bevattende 34-methyleendioxymethamfetamine geslagen/laten slaan al dan niet met behulp van een tabletteermachine en/of 


(meermalen) grondstoffen en/of vulstoffen en/of 34-methyleendioxymethamfetamine gemengd/laten mengen ten behoeve de productie van XTC-pillen en/of 


(meermalen) pillen bevattende34-methyleendioxymethamfetamine te koop aangeboden en/of verkocht en/of geleverd al dan niet via de online marktplaats Silk Road. art 





2A/B/C jo 10 Opiumwet 


art 47 Wetboek van Strafrecht 






2.
hij op of omstreeks 09 oktober 2013 te Arnhem en/of Zetten in elk geval in Nederland tezamen en in vereniging met een ander of anderen althans alleen 




een hoeveelheid van (ongeveer) 22 kilogram 34-methyleendioxymethamfetamine (MDMA) en/of 


een hoeveelheid van (ongeveer) 410 ml (400 + 10 ml) GHB en/of 


een hoeveelheid van (ongeveer) 32 gram (15 + 17 gram) 34- methyleendioxymethamfetamine (MDMA) en/of 


een hoeveelheid van (ongeveer) 40 gleuftabletten (15 +25 stuks) 34- methyleendioxymethamfetamine (MDMA); 




zijnde GHB en/of 34-methyleendioxymethamfetamine (een) middel(en) als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet 



opzettelijk aanwezig heeft gehad; 





3.
hij op of omstreeks 09 oktober 2013 te Arnhem althans in Nederland tezamen en in vereniging met een ander of anderen althans alleen van (een) voorwerp(en)te weten: 




een of meer (grote) contant(e) geldbedrag(en) (in totaal ongeveer 82.900 euro (tweeëntachtigduizend negenhonderd euro) en/of 


een personenauto (merk: Audi type: RS5 [kenteken]) en/of 


een hoeveelheid (van 3251975) Bitcoins (BTC) en/of 


een horloge van het merk Breitling; 




althans enig(e) voorwerp(en) de werkelijke aard en/of de herkomst en/of de vindplaats heeft verhuld en/of voornoemde voorwerp(en) heeft verworven en/of heeft overgedragen en/of omgezet en/of voorhanden heeft gehad terwijl hij verdachte wist althans redelijkerwijs moest vermoeden dat dit/deze voorwerp(en) - onmiddellijk of middellijk - afkomstig was/waren uit 
enig misdrijf; 




art. 420bis lid I onder a en b WvSr 





