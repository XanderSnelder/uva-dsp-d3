

RECHTBANK NOORD-NEDERLAND

Afdeling strafrecht
Locatie Assen




Parketnummer: 18/930204-14




Vonnis van de meervoudige kamer d.d. 30 januari 2015 in de zaak van het openbaar ministerie tegen:






      [verdachte]

geboren [geboorteplaats]
wonende te [woonplaats] 
thans verblijvende[verblijfplaats].  



Het onderzoek ter terechtzitting heeft plaatsgehad op 16 januari 2015.



Verdachte is verschenen en werd bijgestaan door mr. H.J. Pellinkhof advocaat te Assen. 



Tevens zijn ter terechtzitting aanwezig de [medeverdachte 1] en zijn raadsman 
mr. H.A. Koning alsmede de [medeverdachte 2] en haar raadsman mr. J.H.S. Kroeze. 





Tenlastelegging


De verdachte is bij dagvaarding tenlastegelegd dat



hij in of omstreeks de periode van 1 maart 2013 tot en met 9 oktober 2014 te [pleegplaats] althans in Nederland tezamen en in vereniging met een ander of anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd en/of aanwezig heeft gehad een hoeveelheid van een materiaal bevattende heroïne en/of een hoeveelheid van een materiaal bevattende cocaïne zijnde heroïne en/of cocaïne (telkens) (een) middel(en) als bedoeld in de bij de Opiumwet behorende lijst I dan wel aangewezen krachtens artikel 3a vijfde lid van die wet;
art 2 ahf/ond B Opiumwet
art 47 lid 1 ahf/sub 1 Wetboek van Strafrecht
art 10 lid 4 Opiumwet



Kennelijke taal- en/of schrijffouten in de tenlastelegging worden geacht te zijn verbeterd.  De verdachte is daardoor blijkens het onderzoek ter terechtzitting niet geschaad in de verdediging.





De vordering van de officier van justitie


De officier van justitie mr. G. Souër acht hetgeen is tenlastegelegd  wettig en overtuigend bewezen echter met een inperking van de periode te weten van 1 juni 2014 tot en met 9 oktober 2014. Daarnaast acht hij tezamen en in vereniging niet wettig en overtuigend bewezen. De officier van justitie vordert dat de rechtbank als volgt zal beslissen:


- een gevangenisstraf voor de duur van 8 maanden waarvan 2 maanden voorwaardelijk met een proeftijd van 2 jaren met als bijzondere voorwaarde een meldplicht bij de reclassering.

- de inbeslaggenomen drugs dienen te worden onttrokken aan het verkeer de overige inbeslaggenomen goederen met uitzondering van een GSM merk BlackBerry dienen te worden verbeurdverklaard. 




De voorvragen


De rechtbank heeft vastgesteld dat de dagvaarding geldig is dat zijzelf bevoegd is tot kennisneming van de zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.




Bewijsmotivering


De rechtbank baseert haar beslissing dat verdachte het tenlastegelegde heeft begaan op de feiten en omstandigheden die hierna in samenvattende vorm worden weergegeven en die voorkomen in de in de voetnoten weergegeven gebezigde bewijsmiddelen. 


- een proces-verbaal van bevindingen van [verbalisanten] d.d. 9 oktober 2014 inhoudende kort en zakelijk weergegeven:
Op 8 oktober 2014 omstreeks 23.00 uur krijgen verbalisanten de melding van de recherche van de regionale eenheid Assen dat op de Rijksweg A20 van Rotterdam richting Gouda een personenauto Opel Corsa ([kenteken]) reed waarbij de inzittenden konden worden aangehouden op grond van overtreding van de Opiumwet. Door verbalisanten is de auto staande gehouden. [medeverdachte 1] was bestuurder van de auto en [verdachte] was bijrijder. [medeverdachte 1] en [verdachte] zijn aangehouden. 

- een proces-verbaal van bevindingen van [verbalisant 1] en [verbalisant 2] d.d. 9 oktober 2014 inhoudende kort en zakelijk weergegeven:
Door [verbalisant 1] is de auto Renault Twingo ([kenteken]) inbeslaggenomen. Verbalisant was in het bijzijn van speurhond verdovende middelen Brando. Brando maakte een melding op een zwarte schoudertas. Dit schoudertasje lag bij de bijrijdersstoel. In de tas lag een gripzakje met vermoedelijk hennep (ongeveer 7 gram). In de buurt van een zekeringenkastje in het motorcompartiment onder de motorkap toonde Brando een sterk verhoogde zoekinteresse. Er lag een doorzichtig plastic zakje gevuld met op heroïne gelijkend poeder (ongeveer 106 gram). 

- een proces-verbaal van verdovende middelen d.d. 10 oktober 2014 inhoudende kort en zakelijk weergegeven:
Een zakje met bruin poeder netto 998 gram waaraan SIN AAHE7630NL is gekoppeld; MMC positief op heroïne

- een rapport van het Nederlands Forensisch Instituut d.d. 30 oktober 2014 inhoudende kort en zakelijk weergegeven:
SIN AAHE7630NL 	bevat heroïne 

- een proces-verbaal van bevindingen van doorzoeking in de woning aan de [adres] te [plaats] d.d. 10 oktober 2014 inhouden kort en zakelijk weergegeven:
In het pand aan de [adres] te [plaats] werd op 9 oktober 2014 een doorzoeking verricht. In de woonkamer werd op een eettafel een rolletje plastic boterhamzakjes een schaar en een doosje van een digitale grammenweegschaal aangetroffen. Daarnaast zag [verbalisant 3] hele kleine deeltjes witte stof liggen. Uit de verkleuring van een tracewipe van MMC bleek dat het mogelijk ging om cocaïne. Onder de tafel lag een brokje bruin kleurig materiaal vermoedelijk heroïne (goed 1-1-1). Bij de plint lag een brokje crème kleurig materiaal vermoedelijk cocaïne (goed 1-1-2). In de TV kast werd door [verbalisant 4] een brokje hasj sim-kaarten een Nokia GSM een BlackBerry en een Gucci tas aangetroffen met daarin GSM toestellen een digitale grammenweegschaal en een mesje. In de hal werd in een doos van een frituurpan door [verbalisant 5] een plastic boterhamzakje met crème kleurige brokken vermoedelijk gekookte cocaïne (goed 1-2-1 foto 8) en een digitale grammenweegschaal aangetroffen. In de bijkeuken werd een auto pot krik ambtshalve bekend voorwerp waarmee cocaïne kan worden verwerkt aangetroffen. Op de bovenverdieping lag in de werkkamer een speelgoedhond met daarin een brokje beige kleurig materiaal vermoedelijk heroïne (goed 2-1-1 foto 12). Op de tafel in de werkkamer lagen zeer kleine brokjes beige stof en crème kleurige stof (goed 2-1-2 foto 13). In de slaapkamer werd in een kastje een Nokia GSM aangetroffen. Op de grond lag een Converse tas waarin een zakje met kleine bolletjes crème kleurig en beige kleurig materiaal gebruikershoeveelheden van vermoedelijk heroïne en cocaïne (goed 2-3-2) aangetroffen. Tevens werd in deze tas een zakje met beige kleurig materiaal aangetroffen vermoedelijk heroïne (goed 2-3-3).

- een kennisgeving van inbeslagneming (artikel 94 Sv) d.d. 11 oktober 2014 inhoudende kort en zakelijk weergegeven: 
Volgnummer 11 op pagina 70 goednummer PL0300-2014075206-309859 (goed 1-1-1)
1. brokje vermoedelijk heroïne onder de tafel aangetroffen. 


Volgnummer 13 op pagina 71 goednummer PL0300-2014075206-309861 (goed 1-1-2)brokje vermoedelijk cocaïne onder de tafel aangetroffen. 



Volgnummer 10 op pagina 70 goednummer PL0300-2014075206-309858 (goed 1-2-1) plastic zak met vermoedelijk gekookte cocaïne. 



Volgnummer 18 op pagina 74 goednummer PL0300-2014075206-309867 (goed 2-1-1) zakje met een brok vermoedelijk heroïne.



Volgnummer 12 op pagina 71 goednummer PL0300-2014075206-309860 (goed 2-1-2) kruimels mogelijke resten van cocaïne en heroïne van tafel. 



Volgnummer 16 op pagina 73 goednummer PL0300-2014075206-30965 (goed 2-3-3) een zakje met vermoedelijk heroïne.



Volgnummer 17 op pagina 73 goednummer PL0300-2014075206-309866 (goed 2-3-2) een zakje met gebruikers bolletjes vermoedelijk heroïne. 


- een proces-verbaal van verdovende middelen d.d. 13 oktober 2014 inhoudende kort en zakelijk weergegeven:

De ontvangen vermoedelijk verdovende middelen worden door ons alleen onderzocht als ze in beslag genomen zijn. Alvorens over te gaan tot het verrichten van een indicatieve test op een goed of een monster wordt deze voorzien van een S(poor) I(dentificatie) N(ummer). Bij alle vervolgonderzoeken zal naar dit unieke nummer verwezen worden. 
Goednummer PL0300-2014075206-309859; bruin brokkelig poeder: 
Netto 0018 gram: MMC positief op heroïne;
genomen monster: SIN AAGP2903NL; 



Goednummer PL0300-2014075206-309861; een heel klein brokje witte substantie: 
Netto 0007 gram; MMC positief op cocaïne;
genomen monster: SIN AAGW8483NL; 



Goednummer PL0300-2014075206-309858; een dichtgeknoopt zakje van kleurloos plastic met daarin 2 dichtgeknoopte zakjes van kleurloos plastic met daarin: 

a. Netto 49231 gram; MMC positief op cocaïne; 
genomen monster: SIN AAHS9028NL;
Netto 49583 gram; MMC positief op cocaïne; 

genomen monster: SIN AAHS9029NL;
Goednummer PL0300-2014075206-309867; een dichtgeknoopt zakje van kleurloos plastic met daarin een dichtgeknoopt zakje van kleurloos plastic met een grote bruine brok en bruin brokkelig poeder:
Netto 5018 gram; MMC positief op heroïne; 
genomen monster: SIN AAHS9027NL; 



Goednummer PL0300-2014075206-309860; wit poeder (a) 3 hele kleine zwarte brokjes (b) en bruin poeder (c):



Netto 0007 gram na de test geen restant; MMC positief op cocaïne


Netto 0004 gram na de test geen restant; MMC negatief 


Netto 0007 gram; MMC positief of heroïne;



genomen monster: SIN AAGW8482NL; 
Goednummer PL0300-2014075206-30965; dichtgeknoopt zakje van kleurloos plastic met bruin brokkelig poeder:
Netto 3515 gram; MMC positief op heroïne; 
genomen monster: SIN AAHS9031NL; 



Goednummer PL0300-2014075206-309866; een dichtgeknoopt stukje kleurloos plastic met daarin 11 dichtgeknoopte bolletjes van kleurloos plastic met bruine brokjes en poeder (a) en 1 dichtgeknoopt bolletje van kleurloos plastic met witte brokjes en poeder (b):

a. Netto 1171 gram; MMC positief op heroïne; 
genomen monster: SIN AAGP2528NL;
Netto 0095 gram; MMC positief op cocaïne;

Genomen monster: SIN AAHS9030NL.
De bovengenoemde genomen monsters worden naar het NFI gestuurd. 


- een rapport van het Nederlands Forensisch Instituut d.d. 27 oktober 2014 inhoudende kort en zakelijk weergegeven: 

SIN AAHS9028NL 	bevat cocaïne
SIN AAHS9029NL 	bevat cocaïne
SIN AAGP2903NL 	bevat heroïne
SIN AAGW8482NL 	bevat heroïne en cocaïne
SIN AAGW8483NL 	bevat cocaïne
SIN AAHS9031NL 	bevat heroïne
SIN AAGP2528NL 	bevat heroïne
SIN AAHS9030NL 	bevat cocaïne
SIN AAHS9027NL 	bevat heroïne


- een proces-verbaal van bevindingen van de historische gegevens van de GSM van [verdachte] d.d. 28 oktober 2014 inhoudende kort en zakelijk weergegeven:
Tijdens een doorzoeking zijn een aantal GSM’s onder [verdachte] inbeslaggenomen. Er is  onderzoek verricht aan de telefoons. Het toestel met [IMEInummer 1] was actief van 11 februari 2014 15.58 tot 4 oktober 2014 12.09 uur met [simkaart 1]. Op 19 25 en 27 mei 2014 3 4 13 en 21 juni 2014 en 1011 en 30 juli 2014 heeft de simkaart masten in Rotterdam aangestraald. Het toestel met [IMEInummer 2] was actief van 26 augustus 2014 01.52 uur tot en met 8 oktober 2014 23.58 uur met [simkaart 2]. Op 7 8 en 18 september 2014 en op 2 en 8 oktober 2014 heeft de simkaart masten in Rotterdam aangestraald. Op de twee toestellen met [simkaart 1] en [simkaart 2] staan vanaf 11 februari 2014 gespreksgegevens met diverse ambtshalve bekende gebruikers van verdovende middelen waarbij de gebruikers contact opnemen met deze toestellen.

- een proces-verbaal van bevindingen van de historische gegevens van de GSM van [medeverdachte 1] d.d. 10 november 2014 inhoudende kort en zakelijk weergegeven:
Tijdens een doorzoeking zijn een aantal GSM’s onder [medeverdachte 1] inbeslaggenomen. Er is onderzoek verricht aan de telefoons. Het toestel met [IMEInummer 3] was actief van 4 februari 2014 18.09 uur tot en met 8 oktober 2014 met [simkaart 3]. Op 19 mei 2014 21 juni 2014 2 augustus 2014 en 18 september 2014 heeft de simkaart masten in Rotterdam aangestraald. Het toestel met [IMEInummer 4] was actief van 25 augustus 2014 20.07 uur tot en met 8 oktober 2014 met [simkaart 4]. Op 18 september 2014 en 2 en 3 oktober 2014 heeft de simkaart masten in Rotterdam aangestraald. Op de twee toestellen met [simkaart 3] en [simkaart 4] staan vanaf 4 februari 2014 gespreksgegevens met diverse ambtshalve bekende gebruikers van verdovende middelen waarbij de gebruikers contact opnemen met deze toestellen.

- een uitwerking van een opgenomen telefoongesprek tussen [verdachte] ([telefoonnummer 1]) en [medeverdachte 1] ([telefoonnummer 2]) d.d. 28 september 2014 01.13.08 uur inhoudende kort en zakelijk weergegeven:


        [verdachte]: Ok kan je mij even een paar dingen geven

        [medeverdachte 1]: eeuh ja is goed kom naar die dinge..

        [verdachte]: ja want ik heb zowieso [persoon 1] bijvoorbeeld weet je die moet een hele en het is zaterdag dus ik ga niet veel doen

        [medeverdachte 1]: ja nou ja ik heb alleen maar dinges man

        [verdachte]: wat

        [medeverdachte 1]: ik heb alleen pakjes ik maak alleen 1 hele donker

        [verdachte]: nee ik heb hier nog wel hele donker volgens mij

        [medeverdachte 1]: Ok wat moet ik je geven dan hoeveel donker heb je nog dan

        [verdachte]: ik geen licht alleen ik heb alleen geen licht. 


- een uitwerking van een opgenomen telefoongesprek tussen [medeverdachte 1] ([telefoonnummer 1]) en [medeverdachte 1] ([telefoonnummer 2]) d.d. 28 september 2014 01.24.47 uur inhoudende kort en zakelijk weergegeven:


        [medeverdachte 1]: jo ik heb zo 20 en een hele gepakt

        [verdachte]: euh ja is goed ik heb nog 25 ofzo van die donker is genoeg toch


- een uitwerking van een opgenomen telefoongesprek tussen [medeverdachte 1] ([telefoonnummer 1]) en [medeverdachte 1] ([telefoonnummer 2]) d.d. 29 september 2014 19.42.08 uur inhoudende kort en zakelijk weergegeven:


        [medeverdachte 1]: oke is goed die moet ik dan wel even maken dan man

        [verdachte]: doe maar rustig ik heb [persoon 2] zij wacht wel

        [medeverdachte 1]: ja alleen [persoon 2] hoeveel pakjes moet zij hebben dan

        [verdachte]: ik weet niet ze dinges 50 en ik zei tegen haar vandaag krijg je extraatje als je straks weer halt weet je

        [medeverdachte 1]: ik weet niet moet gewoon even 10 pakjes maken wolla. Hoeveel donker heb je dan nog dan maak ik het wel na die donker

        [verdachte]: … ik heb misschien maar 3 of 4 donker weggedaan

        [medeverdachte 1]: nou dat is niks nee ik maak gewoon even 15 pakjes ofzo licht en dan kom ik buiten.


- een uitwerking van een opgenomen telefoongesprek tussen [verdachte] ([telefoonnummer 1]) en [medeverdachte 1] ([telefoonnummer 2]) d.d. 1 oktober 2014 12.18.50 uur inhoudende kort en zakelijk weergegeven:


        [verdachte]: Ik heb wel meerdere mensen wachten al

        [medeverdachte 1]: je laat ze op 1 plek komen niet al te opvallend anders moet je tegen ze zeggen bel [medeverdachte 1]. Zowiezo hoe ik bij jou deed toch als ik 2x weg was dan zeg ik tegen die smsjes je hebt de nummer als ze me niet hadden of eeuh bel hem kan ik zelf afspraak met ze maken is toch makkelijk. 


- een verklaring van verdachte [verdachte] d.d. 16 oktober 2014 inhoudende kort en zakelijk weergegeven:
Ik wilde mijn eigen verslaving bekostigen. Ja wit en bruin die termen werden ook wel genoemd. Licht voor cocaïne en bruin voor heroïne. Heroïne koop ik kant en klaar en verpak ik zelf. Soms liet ik weleens een gebruiker pakjes maken. Het is wel eens zo dat [medeverdachte 1] wel eens iets voor mij heeft gedaan. [medeverdachte 1] maakte weleens voor mij klaar. Soms schoof ik een gebruiker door naar [medeverdachte 1]. Dan kon ik even niet iemand helpen en belde ik [medeverdachte 1] of andersom. 

- een verklaring van verdachte [verdachte] d.d. 17 oktober 2014 inhoudende kort en zakelijk weergegeven:
De reden om naar Rotterdam te gaan was inkoop van heroïne. Samen inkopen en dan splitten. We konden een deel betalen en een deel kregen we gewoon mee. Mijn deel was 1200 euro en dat deel heb ik gepoft. Volgens mij ben ik 1 keer eerder bij die gast geweest. 

- een verklaring van [medeverdachte 1] d.d. 16 oktober 2014 inhoudende kort en zakelijk weergegeven:
In maart 2013 ging het weer mis en begon ik weer te gebruiken. Ik ben toen ook weer begonnen met het verkopen van drugs om mijn eigen gebruik te compenseren. Ik verkoop cocaïne en heroïne. Als je het over wit hebt dan kan het over cocaïne gaan. Bij de term bruin kan het over heroïne gaan. Alles wat bij [medeverdachte 2] is gevonden is van mij. In de tas in de beer in een hoekje in de keuken. De heroïne die je in de auto hebt gevonden onder de motorkap in een kastje is van mij. [verdachte] was daar niet bij. Die was weggegaan met een andere jongen. Hij was er niet bij toen ik de heroïne kocht. Hij wist wel dat ik het ging kopen. Ik maak bolletjes ik knoop ze dicht. Ik knoop zowel wit als bruin. Bij [medeverdachte 2] in huis in de woonkamer of als ze er was in het kleine kamertje bij die raam.

- een verklaring van [medeverdachte 1] d.d. 21 november 2014 inhoudende kort en zakelijk weergegeven:
Tot de zomer van 2013 was het maar een paar gram per week. 

- een verklaring van [getuige 1] d.d. 14 oktober 2014 inhoudende kort en zakelijk weergegeven: 

      [medeverdachte 1] is een Marokkaan uit Assen. Ik kan mij herinneren dat ik in de zomer van 2013 van hem kocht. Ik kocht van hem cocaïne en heroïne. Ik denk gemiddeld 2 of 3 keer per week voor 100-300 euro. Ik bestelde altijd in grammen. Dus met donker bestelde ik heroïne en met licht bestelde ik cocaïne. Ik belde [medeverdachte 1] op [telefoonnummer 3] en later [telefoonnummer 2]. Er was ook nog een andere jongen bij. Bol gezicht kort haar stevig postuur. Kleiner dan [medeverdachte 1]. Hij deed ook handel want ik weet dat hij mij ook wel eens heeft gezegd dat als ik [medeverdachte 1] niet kon bereiken dat ik hem wel kon bereiken. Die andere jongen noemde zich [verdachte]. Ik herken [medeverdachte 1] en [verdachte] op de foto’s die u mij toont. Op de foto’s staan [medeverdachte 1] en [verdachte]. 

- een verklaring van [getuige 5] d.d. 15 oktober 2014 inhoudende kort en zakelijk weergegeven:
Ik bestelde heroïne per week meestal 70 euro. Ik bel verschillende nummers. Zijn bijnaam is [verdachte]. Het is een licht getinte jongen beetje gezet rond de 175cm donker haar. Bijlage 1 wordt getoond dat is [verdachte] die ik ken en waar ik mijn heroïne bestel. Ik belde hem op het nummer [telefoonnummer 1]. Ik denk dat ik twee maanden bij hem bestel. Daarnaast bestelde ik bij [medeverdachte 1]. Een licht getinte jongen rond de 20 jaar ook 175 lang of zo dun postuur kortgeschoren haar. Hij zit wel eens bij [verdachte] in de auto. Ik denk dat ik pas 4 weken bij hem bestel. Dat telefoonnummer heb ik gekregen van [verdachte] want die was er niet.  Ik bel hem op maken een afspraak op locatie en ik geef hem geld dan krijg ik van [verdachte] of [medeverdachte 1] de verdovende middelen. Bijlage 2 wordt getoond. Dat is de persoon die ik ken als [medeverdachte 1]. Ik weet ook zijn echte naam [medeverdachte 1].

- een verklaring van [getuige 2] d.d. 15 oktober 2014 inhoudende kort en zakelijk weergegeven:
Ik kocht een bolletje wit (cocaïne) en een bolletje bruin (heroïne) van een persoon genaamd [medeverdachte 1]. Hij brengt de drugs hij komt uit Assen. Ze komen met zijn tweeën in een groen Golfje en brengen de drugs op afspraak. [medeverdachte 1] rijdt zelf niet hij zit er naast. Zijn telefoonnummers zijn [telefoonnummer 4] en [telefoonnummer 2]. Ik bestelde circa 10 keer elke keer een bolletje. Hij is ongeveer een jaar mijn leverancier.

- een verklaring van [getuige 3] d.d. 16 oktober 2014 inhoudende kort en zakelijk weergegeven:
Ik neem zowel heroïne als cocaïne af. Wit is cocaïne en bruin is heroïne. Ik bel dan [telefoonnummer 2]. Meestal laat ik hem bij mij komen. Of hij of die andere jongen kwam als ik belde. Ik belde sinds de zomer van 2014 ik weet het niet precies ongeveer 4 maanden begin zomer. 

- een verklaring van [getuige 4] d.d. 30 oktober 2014 inhoudende kort en zakelijk weergegeven:
Een jongen genaamd [medeverdachte 1] verkocht echt goed spul hij deed daar ook zijn best voor. Ik denk dat ik vier maanden van hem gekocht heb. [medeverdachte 1] kwam ook wel eens met zijn collega [verdachte]. Ik koop net zo lang van [verdachte] als dat ik dat van [medeverdachte 1] doe.


Gelet op voornoemde bewijsmiddelen gaat de rechtbank uit van de volgende feitelijke gang van zaken. 
Nadat [medeverdachte 1] vanaf maart 2013 weer is teruggevallen in zijn drugsgebruik start hij de handel in verdovende middelen op. Hij verkoopt en levert sindsdien cocaïne en heroïne aan verschillende harddrugsgebruikers waaronder [getuige 1] [getuige 5] [getuige 2] [getuige 4] en [getuige 3]. Vanaf juni 2014 kort voor de TT Assen in einde juni 2014 besluit [verdachte] om net als [medeverdachte 1] cocaïne en heroïne te verkopen aan voornoemde drugsgebruikers. [verdachte] zou met de opbrengsten zijn wietverslaving kunnen bekostigen en zijn vaste lasten betalen. De inkoop van de heroïne en cocaïne vindt grotendeels plaats in Rotterdam. Meermalen gaan [medeverdachte 1] en [verdachte] samen naar Rotterdam zoals blijkt uit de eigen verklaringen en uit de historische gegevens van de GSM toestellen en bijbehorende simkaarten van [verdachte] en [medeverdachte 1]. De cocaïne en heroïne wordt in hoeveelheden van ongeveer 100 gram ingekocht en vervolgens in kleinere gebruikershoeveelheden verdeeld in boterhamzakjes verpakt en dichtgeknoopt. Onderling geven [medeverdachte 1] en [verdachte] elkaar bolletjes voor de verkoop en schuiven zij gebruikers naar elkaar door. Daarnaast gaan zij ook samen naar gebruikers toe om de verkochte drugs af te leveren. Tijdens de aanhouding van [medeverdachte 1] en [verdachte] is een hoeveelheid van 100 gram heroïne aangetroffen in de Renault Twingo waarin zij zaten. Bij een huiszoeking in het huis van [medeverdachte 2] de vriendin van [medeverdachte 1] aan de [adres] te [plaats] treffen de verbalisanten op meerdere locaties in het huis cocaïne heroïne telefoons weegschalen en verpakkingsmateriaal aan. [medeverdachte 1] verklaart dat de aangetroffen drugs zijn eigendom is. 



Door de verdediging en de officier van justitie is aangevoerd dat verdachte dient te worden vrijgesproken van het tezamen en in vereniging medeplegen van kort gezegd het dealen in harddrugs. Ter ondersteuning voert de verdediging aan dat [medeverdachte 1] en [verdachte] enkel vrienden zijn die gemeenschappelijk de harddrugs inkopen de harddrugs vervolgens splitsten en zelf verkopen. Het doorschuiven van verschillende harddrugsgebruikers naar elkaar toe dient te worden gezien als een vriendendienst en levert geen medeplegen op zoals is tenlastegelegd. 



De rechtbank acht in tegenstelling tot de verdediging en de officier van justitie voldoende wettig en overtuigend bewijs voor tezamen en in vereniging dealen van harddrugs waarbij sprake is van een bewuste en nauwe samenwerking gericht op het dealen van cocaïne en heroïne. De omstandigheden die de rechtbank hierin heeft meegewogen zijn de volgende. 



Uit de historische gegevens van de telefoons van [medeverdachte 1] en [verdachte] volgt dat beide verdachten op 19 mei 21 juni 18 september 2 en 8 oktober 2014 in Rotterdam waren. Uit de verklaring van [medeverdachte 1] en [verdachte] ter terechtzitting en bij de politie afgelegd blijkt dat zij vaker in Rotterdam zijn geweest om heroïne en cocaïne te kopen. Samen kochten [medeverdachte 1] en [verdachte] heroïne en cocaïne in net als op de dag dat zij samen in Rotterdam zijn aangehouden. Uit meerdere getuigenverklaringen volgt dat [medeverdachte 1] en [verdachte] een elkaar overlappende klantenkring hadden gebruikers naar elkaar doorschoven en samen naar gebruikers toegingen om drugs af te leveren. [getuige 1] verklaart dat hij kocht van [medeverdachte 1] (alias [medeverdachte 1]) maar dat er ook een andere jongen bij was die vertelde dat hij ook handel deed en ook kon bereiken hij noemde zich [verdachte] (alias [verdachte]). [getuige 5] verklaart dat hij belt een afspraak op locatie maakt en dan van [verdachte] of [medeverdachte 1] de verdovende middelen krijgt. Bovendien zit [medeverdachte 1] ook wel eens bij [verdachte] in de auto. [getuige 2] verklaart dat hij [medeverdachte 1] belt vervolgens wordt de drugs gebracht door twee mannen in een groen Golfje. [medeverdachte 1] rijdt dan niet zelf maar hij zit er naast. [getuige 3] verklaart dat hij een nummer van [medeverdachte 1] belt waarna hij [medeverdachte 1] vervolgens laat komen maar soms komt een andere jongen. [getuige 4] verklaart dat hij van [medeverdachte 1] koopt en dat [medeverdachte 1] ook wel eens kwam met zijn collega [verdachte]. Uit de opgenomen telefoongesprekken komt naar voren dat [medeverdachte 1] en [verdachte] praten over hun voorraad het maken van en het aan elkaar geven van licht en donker. Licht en donker betekenen volgens de verklaringen van [medeverdachte 1] en [medeverdachte 1] bij de politie cocaïne en heroïne. 



Gelet op voorgaande omstandigheden en in onderling verband en samenhang bezien is er sprake van een dusdanige intensiteit van samenwerken waarbij de aanwezigheid van beide verdachte tegelijk op verschillende momenten van inkopen tot afleveren van drugs leidt tot een bewuste en nauwe samenwerking gericht op het verkopen afleveren verstrekken vervoeren en aanwezig hebben van cocaïne en heroïne. Het verweer van de verdediging wordt verworpen. 



De rechtbank is met de verdediging en de officier van justitie van mening dat er onvoldoende wettig en overtuigend bewijs is voor de gehele tenlastegelegde periode doch wel voor de periode van 1 juni 2014 tot en met 9 oktober 2014. De verklaring van [verdachte] dat hij kort voor de TT in Assen eind juni is gestart met de verkoop van drugs wordt ondersteund door getuigenverklaringen waarin wordt aangegeven dat [verdachte] korte tijd harddrugs verkoopt. 



De officier van justitie verzoekt de rechtbank de inbeslaggenomen drugs te onttrekken aan het verkeer en de overige goederen verbeurd te verklaren. Ter terechtzitting is door verdachte uitdrukkelijk afstand gedaan van de inbeslaggenomen goederen. De rechtbank hoeft zich daarom niet uit te spreken over de inbeslaggenomen goederen. 





Hetgeen de rechtbank bewezen acht


De rechtbank acht wettig bewezen en zij heeft de overtuiging verkregen dat de verdachte het tenlastegelegde heeft begaan met dien verstande dat:



hij in de periode van 1 juni 2014 tot en met 9 oktober 2014 in Nederland tezamen en in vereniging met een ander meermalen telkens opzettelijk heeft verkocht en afgeleverd en verstrekt en vervoerd en aanwezig gehad een hoeveelheid van een materiaal bevattende heroïne en een hoeveelheid van een materiaal bevattende cocaïne zijnde heroïne en cocaïne telkens een middel als bedoeld in de bij de Opiumwet behorende lijst I dan wel aangewezen krachtens artikel 3a vijfde lid van die wet.



De in de bewijsmiddelen genoemde feiten en omstandigheden zijn redengevend voor hetgeen de rechtbank bewezen acht.



De verdachte zal van hetgeen meer of anders is tenlastegelegd dan hierboven is bewezen verklaard worden vrijgesproken aangezien de rechtbank dat niet bewezen acht.





Kwalificatie


Het bewezen geachte levert op:



Opzettelijk handelen in strijd met een in artikel 2 onder B van de Opiumwet gegeven verbod
strafbaar gesteld bij artikel 10 lid 4 jo. 2 ahf/ond B van de Opiumwet jo. artikel 47 lid 1 ahf/sub 1 van het Wetboek van Strafrecht.





Strafbaarheid


De rechtbank acht de verdachte strafbaar omdat geen strafuitsluitingsgronden aanwezig worden geacht.





Strafmotivering


De rechtbank neemt bij de bepaling van de hierna te vermelden straf in aanmerking de aard en de ernst van de gepleegde feiten de omstandigheden waaronder deze feiten zijn begaan hetgeen de rechtbank uit het onderzoek ter terechtzitting is gebleken omtrent de persoon van de verdachte en de inhoud van het de verdachte betreffende uittreksel uit het algemeen documentatieregister d.d. 17 december 2014 waaruit blijkt dat de verdachte eerder ter zake van een soortgelijk misdrijf een voorwaardelijk sepot opgelegd heeft gekregen alsmede de inhoud van het over verdachte uitgebrachte reclasseringsadvies d.d. 13 januari 2015.



Daarnaast heeft de rechtbank rekening gehouden met de eis van de officier van justitie die vordert dat de rechtbank verdachte een deels voorwaardelijke gevangenisstraf zal opleggen. 



De rechtbank acht bewezen dat verdachte zich samen met een ander schuldig heeft gemaakt aan het dealen in harddrugs gedurende een periode van ruim vier maanden en daarmee de volksgezondheid heeft geschaad. Verdachte heeft openheid van zaken gegeven omtrent zijn aandeel in het dealen in harddrugs en neemt verantwoordelijkheid voor zijn gedrag. Uit het reclasseringsadvies van Reclassering Nederland blijkt dat verdachte schulden had en dat hij zijn baan is verloren. [verdachte] dacht met het dealen in drugs snel geld te kunnen verdienen en zijn sociale netwerk bood deze mogelijkheid. Daarnaast gebruikt [verdachte] zelf drugs hij blowt. De reclassering heeft gelet hierop geadviseerd om reclasseringstoezicht op te leggen. De rechtbank heeft aansluiting gezocht bij straffen die in soortgelijke zaken worden opgelegd en heeft daarbij rekening gehouden met bovenstaand advies van de Reclassering Nederland. De rechtbank acht het van groot belang dat verdachte zijn leven gaat veranderen.



De rechtbank is op grond van de hiervoor weergegeven overwegingen feiten en omstandigheden van oordeel dat in dit geval een gedeeltelijk voorwaardelijke gevangenisstraf van na te noemen duur passend en geboden is. Waarbij naast de algemene voorwaarden ook de bijzondere voorwaarde te weten een meldplicht bij de reclassering dient te worden opgelegd.





Toepassing van wetsartikelen


De rechtbank heeft mede gelet op de artikelen 10 14a 14b 14c 14d 27 en 47 van het Wetboek van Strafrecht alsmede artikel 2 en 10 van de Opiumwet.



Beslissing van de rechtbank


De rechtbank verklaart bewezen dat het tenlastegelegde zoals hierboven is omschreven door de verdachte is begaan stelt vast dat het aldus bewezen verklaarde oplevert het strafbare feit zoals hierboven is vermeld en verklaart de verdachte deswege strafbaar.



De rechtbank verklaart niet bewezen hetgeen aan de verdachte meer of anders is tenlastegelegd dan hierboven is bewezen verklaard en spreekt de verdachte daarvan vrij.



De rechtbank veroordeelt de verdachte tot 


- een gevangenisstraf voor de duur van 8 maanden waarvan een gedeelte groot 2 maanden voorwaardelijk met een proeftijd van 2 jaren.


De rechtbank beveelt dat de voorwaardelijk opgelegde straf niet zal worden tenuitvoergelegd tenzij de rechter later anders mocht gelasten op grond dat de verdachte voor het einde van de proeftijd de hierna te noemen algemene en bijzondere voorwaarden niet heeft nageleefd.




De rechtbank stelt als algemene voorwaarden dat verdachte:



ten behoeve van het vaststellen van zijn identiteit medewerking verleent aan het nemen van één of meer vingerafdrukken of een identiteitsbewijs als bedoeld in artikel 1 van de Wet op de Identificatieplicht ter inzage aanbiedt;


medewerking verleent aan het reclasseringstoezicht als bedoeld in artikel 14d tweede lid van het wetboek van strafrecht de medewerking aan huisbezoeken daaronder begrepen.




De rechtbank stelt als bijzondere voorwaarden dat verdachte:

- zich binnen twee weken na het onherroepelijk worden van het vonnis telefonisch meldt bij de Reclassering Nederland op het telefoonnummer 050-3188188 en zich hierna blijft melden zo frequent en zolang de reclassering dit noodzakelijk acht;


De rechtbank geeft opdracht aan de Reclassering Nederland tot toezicht op de naleving van de voorwaarden en de verdachte ten behoeve daarvan te begeleiden overeenkomstig artikel 14d van het Wetboek van Strafrecht.



De rechtbank beveelt dat de tijd die door de verdachte vóór de tenuitvoerlegging van deze uitspraak in verzekering is doorgebracht bij de uitvoering van de opgelegde gevangenisstraf geheel in mindering zal worden gebracht.



Dit vonnis is gewezen door mr. O.J. Bosker voorzitter
en mr. M.A.A. van Capelle en mr. J.J. Schoemaker rechters
in tegenwoordigheid van L. Lübbers griffier 
en uitgesproken ter openbare terechtzitting van de rechtbank op 30 januari 2015.



 Pag. 40 van het proces-verbaal van de politie Landelijke Eenheid met proces-verbaalnummer PL1700-2014408402-4;


 Pag. 42 van het proces-verbaal van de politie Landelijke Eenheid met proces-verbaalnummer PL1700-2014408402-12; 


 Pag. 110 van het proces-verbaal van de politie eenheid Rotterdam regionale recherchedienst met proces-verbaalnummer PL1700-2014408402-22;


 Pag. 111 van het proces-verbaal van de politie eenheid Rotterdam regionale recherchedienst met proces-verbaalnummer PL1700-2014408402;


 Pag. 53 e.v. van het proces-verbaal van de politie Noord-Nederland politieregio Drenthe districtsrecherche met proces-verbaalnummer 2014075206 onderzoek 03DRN14029-ARASH;


 Pag.65 e.v. van het proces-verbaal van de politie Noord-Nederland politieregio Drenthe districtsrecherche met proces-verbaalnummer 2014075206-15; 


 Pag. 100 e.v. van het proces-verbaal van de politie Noord-Nederland divisie recherche ondersteuning ssc unit forensisch-technische expertise met proces-verbaalnummer PL0300-2014075206-20;


 Pag. 109 van het proces-verbaal van de politie Noord-Nederland divisie recherche ondersteuning ssc unit forensisch-technische expertise met proces-verbaalnummer PL0300-2014075206; 


 Pag. 51 e.v. van het proces-verbaal van de politie Noord-Nederland unit recherche Drenthe Noord met proces-verbaalnummer 2014075206-AH-006;


 Pag. 113 e.v. van het proces-verbaal van de politie Noord-Nederland unit recherche Drenthe Noord met proces-verbaalnummer 2014075206-AH-007;


 Pag. 149 van het proces-verbaal van de politie Noord-Nederland onderzoek 03DRN14029-ARASH;


 Pag. 150 van het proces-verbaal van de politie Noord-Nederland onderzoek 03DRN14029-ARASH;


 Pag. 156 van het proces-verbaal van de politie Noord-Nederland onderzoek 03DRN14029-ARASH;


 Pag. 170 van het proces-verbaal van de politie Noord-Nederland onderzoek 03DRN14029-ARASH;


 Pag. 493 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206 V-002-02;


 Pag. 507 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206 V-002-03;


 Pag. 471 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206 V-001-02;


 Los gevoegd bij het proces-verbaal van de politie Noord-Nederland unit tactische recherche met proces-verbaalnummer 2014075206 V-001-04;


 Pag. 255 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206;


 Pag. 266 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206;


 Pag. 271 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206;


 Pag. 278 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206;


 Pag. 298 e.v. van het proces-verbaal van de politie Noord-Nederland unit tactische recherche met proces-verbaalnummer 2014075206;

