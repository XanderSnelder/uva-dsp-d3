




RECHTBANK GELDERLAND




Team strafrecht



Zittingsplaats Arnhem



Parketnummer: 05/098987-20
Datum uitspraak	: 28 januari 2021



Tegenspraak




vonnis van de meervoudige kamer




in de zaak van




de officier van justitie




tegen





          [verdachte] 

geboren op [geboortedag] 1973 te [geboorteplaats]  
wonende aan de [adres 1] 
thans gedetineerd in de Penitentiaire Inrichting Achterhoek Zutphen.



Raadsman: mr. A.A. Boersma advocaat in Amsterdam.



Dit vonnis is gewezen naar aanleiding van het onderzoek op de openbare terechtzittingen
van 23 juli 2020 17 september 2020 17 november 2020 en 14 januari 2021.





1De inhoud van de tenlastelegging


Aan verdachte is na toewijzing van een vordering tot nadere omschrijving van de tenlastelegging ten laste gelegd dat:



1.
hij in of omstreeks de periode van 2 april 2020 tot en met 10 april 2020 te Didam gemeente 
Montferland tezamen en in vereniging met een of meer anderen althans alleen opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd ongeveer 149 (honderdnegenenveertig) liter Amfetamine(olie) in elk geval een hoeveelheid van een materiaal bevattende Amfetamine zijnde Amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2.
hij op of omstreeks 10 april 2020 te Didam gemeente Montferland tezamen en in vereniging met een ander of anderen althans alleen opzettelijk aanwezig heeft gehad ongeveer 40 (veertig) liter Amfetamine(olie) in elk geval een hoeveelheid van een materiaal bevattende Amfetamine zijnde Amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



3.
hij in of omstreeks de periode van 28 maart 2020 tot en met 10 april 2020 te Didam gemeente 
Montferland tezamen en in vereniging met een ander of anderen althans alleen om een feit 
bedoeld in het vierde of vijfde lid van artikel 10 van de Opiumwet te weten het opzettelijk 
bereiden bewerken verwerken verkopen afleveren verstrekken vervoeren van 
(met)amfetamine en/of 34-methyleendioxymetamfetamine (MDMA) in elk geval een hoeveelheid van een materiaal bevattende (met)amfetamine en/of 34 methyleendioxymetamfetamine (MDMA) zijnde (met)amfetamine en/of zijnde 34-methyleendioxymetamfetamine (MDMA) een middel vermeld op de bij de Opiumwet behorende lijst I voor te bereiden en/of te bevorderen



-productie apparatuur (te weten een Drukreactieketel inhoud 240 liter ongebruikt geschikt voor de vervaardiging van (met)amfetamine (of 34-methyleendioxymetamfetamine (MDMA))en/of een Reactieketel voorzien van een koeler inhoud circa 1.000 liter gebruikt en/of een reactieketel voorzien van een koeler en roermotor inhoud circa 960 liter en/of een destillatieketel met destillatiebuis en aangesloten stoomgenerator en/of Reactieketel met koeler) en/of



-chemicaliën (te weten Formamide en/of Mierenzuur en/of Caustic Soda en/of Fosforzuur en/of 
Methanol en/of Isopropylalcohol en/of Zout van BMK-glycidezuur (pre-precursor gebruikt voor de vervaardiging van BMK)en/of MAPA (pre-precursor gebruikt voor de vervaardiging van BMK en/of Waterstof gas en/of Propaan gas) 



voorhanden heeft gehad waarvan verdachte en/of verdachtes mededader(s) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en).



2.	Overwegingen ten aanzien van het bewijs





De feiten

Op grond van de bewijsmiddelen wordt het volgende vastgesteld.




Aanhoudingen




Op vrijdag 10 april 2020 omstreeks 15:30 uur werd melding gemaakt van een woningbrand op het perceel [adres 2] te Didam. Er werd een chemische lucht geroken. Hierop werden de brandweer en politie ter plaatse gestuurd.



Verbalisanten kwamen omstreeks 15:43 uur ter plaatse aan de [adres 2] en hoorden een getuige roepen dat een persoon geheel in het zwart gekleed en met bloed aan zijn handen was weggerend. Door verbalisanten werd een persoon die voldeed aan genoemd signalement kortstondig achtervolgd en aangehouden. Verbalisanten herkenden de aangehouden persoon van een foto in de politiesystemen als zijnde verdachte [medeverdachte 1] (verder: [medeverdachte 1] ).



In de omgeving van de [adres 2] zag de verbalisant achter een heg een man op zijn buik liggen. Verbalisant rook een sterke chemische geur toen hij dichterbij de man kwam. De man werd door de verbalisant aangehouden. Later las de verbalisant dat de man verdachte [verdachte] (verder: [verdachte] ) betrof.



In de woning op het perceel aan de [adres 2] te Didam was een persoon aanwezig. De persoon in de woning bleek te zijn verdachte [medeverdachte 2] (verder: [medeverdachte 2] ). Verbalisant [verbalisant 1] herkende deze man als zijnde de man die hem eerder vanuit het raam van het bedrijf waar later het laboratorium werd aangetroffen aansprak en zei: “hier is niet bijzonders hoor” of woorden van gelijke strekking. [medeverdachte 2] werd door verbalisanten aangehouden.




        [medeverdachte 2] bewoonde het pand aan de [adres 2]  hij woonde er op dat moment zo’n 3 à 4 maanden.



Op 19 mei 2019 is ook verdachte [medeverdachte 3] (verder: [medeverdachte 3] ) aangehouden. 




Onderzoek perceel [adres 2] te Didam




Door de Landelijke Faciliteit Ondersteuning Ontmantelen (LFO) werd op 10 april 2020 een onderzoek ingesteld op het perceel aan de [adres 2] te Didam gemeente Montferland. Het perceel bestond uit een vrijstaand woonhuis met daarachter gelegen een loods. In de loods werden diverse ruimtes aangetroffen die in gebruik waren als opslagruimte en/of productieruimte ten behoeve van de productie van precursoren en/of synthetische drugs. Ten tijde van het betreden van de productieplaats bleek dat een deel van het productieproces in werking was. Gelet op de inhoud van de reactieketels de stoomgenerator en de destillatieketel was sprake van grootschalige productiecapaciteit. Het laboratorium was over diverse ruimtes opgezet en was professioneel van opzet en inrichting. Een deel was nog in opbouw. In de loods werd onder meer aangetroffen: 



scheitrechter gevuld met circa 27 liter aan tweelaagse vloeistof. De bovenlaag betrof circa 23.5 liter aan gele basische olieachtige vloeistof met geur amfetamine. De bovenlaag werd bemonsterd en voorzien van SIN- nummer AAHV1492NL; 


scheitrechter gevuld met circa 95 liter aan tweelaagse vloeistof. De bovenlaag betrof circa7 liter aan gele basische olieachtige vloeistof met geur amfetamine. Positief getest op de aanwezigheid van amfetamine; 


scheitrechter gevuld met circa 7.2 liter aan gele basische olieachtige vloeistof met geur amfetamine. Positief getest op de aanwezigheid van amfetamine; 


jerrycan gevuld met circa 4 liter aan tweelaagse vloeistof. De bovenlaag betrof circa 3 liter aan gele basische olieachtige vloeistof met geur amfetamine. Positief getest op de aanwezigheid van amfetamine.




Door het NFI is het monster voorzien van SIN-nummer AAHV1492NL onderzocht. Het onderzoeksmateriaal AAHV1492NL bevat amfetamine.



In de loods werden de volgende chemicaliën aangetroffen:



twee dopvaten 200L: één dopvat was volledig gevuld met een vloeistof het andere dopvat was voor circa de helft gevuld met een vloeistof. Uit het volle dopvat werd een monster genomen voorzien van SIN-nummer AAIQ3176NL; 


vier jerrycans in totaal 100 liter volledig gevuld met een vloeistof. Uit een jerrycan werd een monster genomen voorzien van SIN-nummer AAIQ3177NL;


vier jerrycans in totaal 100 liter volledig gevuld met een vloeistof. Uit een jerrycan werd een monster genomen voorzien van SIN-nummer AAIQ3178NL;


twaalf zakken inhoudsmaat 25 kg met daarin restanten van een wit poeder. Uit een zak werd een monster genomen voorzien van SIN-nummer AAIQ3179NL;  


dertien zakken met daarin restanten van een wit poeder. Uit een zak werd een monster genomen voorzien van SIN-nummer AAIQ3181NL;


elf zakken etiket ‘Caustic Soda’ gevuld met witte korrels/flakes na oplossing sterk basisch. Organoleptisch gelijk conform etiket Caustic Soda; 


jerrycan 20L etiket ‘Diamond Dryer’ gevuld met circa 18 liter aan pH-neutrale heldere vloeistof. Indicatieve test toont aan Methanol;


twee jerrycans 25L totaal 50 liter volledig gevuld met een vloeistof. Indicatieve test toont aan Isopropanol (IPA) (naar de rechtbank begrijpt een stof gelijk aan de in de tenlastelegging genoemde stof Isopropylalcohol).




Door het NFI zijn de monsters voorzien van de SIN-nummers AAIQ3176NL AAIQ3177NL AAIQ3178NL AAIQ3179NL en AAIQ3181NL onderzocht. Het onderzoeksmateriaal AAIQ3176NL bevat formamide. Het onderzoeksmateriaal AAIQ3177NL bevat fosforzuur. Het onderzoeksmateriaal AAIQ3178NL bevat mierenzuur. Het onderzoeksmateriaal AAIQ3179NL bevat een zout van BMK-glycidezuur. Het onderzoeksmateriaal AAIQ3181NL bevat MAPA.



In de loods zijn voorts aangetroffen verpakkingen propaangas en waterstofgas.



In de loods werd verder onder meer de volgende productieapparatuur aangetroffen:

- drukreactieketel inhoud 240 liter ongebruikt geschikt voor de vervaardiging van 
(met)amfetamine of 34-methyleendioxymetamfetamine (MDMA);


reactieketel voorzien van een koeler inhoud circa 1.000 liter gebruikt;


reactieketel voorzien van een koeler en roermotor inhoud circa 960 liter in gebruik;


destillatieketel inhoud 365 liter met destillatiebuis en aangesloten stoomgenerator inhoud 370 liter; 


reactieketel met koeler gebruikt inhoud 140 liter.




Tijdens doorzoeking van de loods werden onder meer de volgende sporen veiliggesteld: 



vijf maskers bemonsteringen binnenzijde en voorzien van SIN-nummers AANU7919NL AANU7923 AANU7924NL AANU7926NL en AANU7925NL;


drie handschoenen bemonsteringen binnenzijde en voorzien van SIN-nummers AANU7920NL en AANU7921NL AANU7927NL en AANU7928NL AANU7929NL en AANU7930NL; 


drie brillen bemonsteringen binnenzijde en voorzien van SIN-nummers AANU7916NL AANU7917NL en AANU7918NL.




De DNA-profielen van verdachten [medeverdachte 1]  [verdachte]  [medeverdachte 2] en [medeverdachte 3] zijn door het NFI vergeleken met de daarvoor geschikte DNA-(meng)profielen uit de hiervoor genoemde bemonsteringen. Uit dit onderzoek blijkt onder meer het volgende:



uit het onderzoeksmateriaal met de SIN-nummers AANU7919NL AANU7924NL AANU7920NL en AANU7921NL zijn DNA-mengprofielen verkregen van meerdere personen. Kenmerken in dit profiel komen overeen met het DNA-profiel van [medeverdachte 2]  met een bewijskracht van meer dan 1 miljard; 


uit het onderzoeksmateriaal met SIN-nummer AANU7923 en AANU7927NL is een  DNA-mengprofiel verkregen van minimaal vier respectievelijk drie personen welke afkomstig kan zijn van [medeverdachte 2] en [medeverdachte 3]  met voor beide individuele personen een bewijskracht van meer dan 1 miljard;


uit het onderzoeksmateriaal met SIN-nummer AANU7928NL is een mengprofiel verkregen waarvan een DNA-hoofdmengprofiel is afgeleid van twee personen welke overeenkomen met het DNA-profiel van [medeverdachte 2] en [medeverdachte 3]  met voor beiden individueel een bewijskracht van meer dan 1 miljard;


uit het onderzoeksmateriaal met de SIN-nummers AANU7916NL en AANU7926NL zijn beiden een enkelvoudig DNA-profiel verkregen welke overeenkomt met het DNA-profiel van [medeverdachte 3]  met voor beide bemonsteringen een bewijskracht van meer dan1 miljard;


uit het onderzoeksmateriaal met de SIN-nummers AANU7917NL AANU7918NL en AANU7930NL zijn mengprofielen verkregen waarvan een  DNA-hoofdprofiel is afgeleid welke overeenkomt met het DNA-profiel van [medeverdachte 3]  met voor elke bemonstering een bewijskracht van meer dan 1 miljard waarbij het onderzoeksmateriaal met SIN-nummer AANU7917NL ook DNA-nevenkenmerken betrof welke overeenkomen met het DNA-profiel van [medeverdachte 2]  met een bewijskracht van meer dan 1 miljard;


uit het onderzoeksmateriaal met SIN-nummer AANU7925NL is een mengprofiel verkregen waarvan een DNA-hoofdprofiel is afgeleid welke overeenkomt met het DNA-profiel van [verdachte]  met een bewijskracht van meer dan 1 miljard;


uit het onderzoeksmateriaal met SIN-nummer AANU7929NL is een DNA-mengprofiel van een mengprofiel verkregen welke overeenkomt met het DNA-profiel van onder anderen [medeverdachte 1] en [medeverdachte 3]  met voor beiden individueel een bewijskracht van meer dan 1 miljard.




Op 10 april 2020 heeft een doorzoeking plaatsgevonden in de woning op het perceel [adres 2] te Didam. In de woning werd een briefje aangetroffen met handgeschreven notities die duiden op het productieproces in een drugslab. Het briefje werd aangetroffen in een theorieboek voor de rijvaardigheid voor het rijbewijs. Het recept beschreef de omzetting van Apaan in Benzylmethylketon (BMK) de omzetting van BMK in A-formylamfetamine met behulp van mierenzuur en formamide (eerste kookstap) alsmede de omzetting van A-formylamfetamine in amfetamine met water en caustic soda (tweede kookstap).



Achter de woning stond een personenauto geparkeerd merk [merk 1]  voorzien van kenteken [kenteken] . Volgens de Rijksdienst voor het Wegverkeer (RDW) stond dit voertuig op naam van [naam 1] . Uit de politiesystemen bleek dat [medeverdachte 1] de gebruiker was van de auto. Uit de auto werd onder meer in beslag genomen een papier met geschreven tekst over een lab en te verrichten handelingen en een papier met de geschreven tekst: “methanol waterstof mono plaat aceton/ zoutzuur vriezers”. Tevens werd uit de auto in beslag genomen een ‘Material Safety Data Sheet’ (MSDS). De aantekeningen die werden aangetroffen in de auto wijzen op de productie van MDMA en/of metamfetamine en op de productie van amfetamine de eerste kookstap van de Leuckart synthese. Het MSDS document van de stof Titaniumdioxide is een aanwijzing voor het bezit en/of vervoer van een preprecursor voor (met)amfetamine.




Camerabeelden




Door een verbalisant werden de camerabeelden van een observatie op het perceel [adres 2] te Didam uitgekeken. De camerabeelden vangen aan op 9 april 2020 om 11:55 uur. Voor de werkelijke tijd van de beelden dient 2 uren opgeteld te worden bij de tijden zoals vermeld bij de beelden. Door de verbalisant werd onder meer het volgende gezien:



Een witte bestelbus arriveert en wordt geparkeerd achterwaarts tegen de witte roldeur van de loods. De NN-bestuurder stapt uit en loopt naar de woning. Bijna bij de achterdeur draait hij zich om en loopt terug naar de ingang van de loods. Kort hierna komt [medeverdachte 2] uit de woning en loopt hij ook naar de ingang van de loods en verdwijnt uit beeld. 


Hierna wordt de achterdeur van de bus geopend en gaat het rolluik van de ingang naar de loods naar boven. Om 14:18 uur rijdt de bus weer weg en loopt [medeverdachte 2] weer terug naar de achterdeur van de woning.


De witte [merk 1] bestelauto is weer terug en parkeert de auto achterwaarts tegen de ingang van de loods. De bestuurder loopt naar de achterzijde ingang woning en komt korte tijd erna terug met [medeverdachte 2] .


De man loopt samen met [medeverdachte 2] terug naar de auto. [medeverdachte 2] gaat via een deur naast de roldeur naar binnen terwijl de NN-man in de auto stapt. Van binnenuit wordt de roldeur geopend en de auto rijdt hierna een stukje naar achter en blijft staan in de opening van de roldeur. Om 15:29 uur rijdt de auto met NN-man weer weg. Om 15:23 uur loopt [medeverdachte 2] weer terug naar de achterzijde woning.



          [medeverdachte 2] loopt vanuit achterzijde woning en gaat via de deur naast de roldeur de loods in. Om 15:34 uur gaat hij weer terug naar de woning.


Om 18:19 uur komt de witte [merk 1] bestelauto met zelfde NN-man als bestuurder weer terug en parkeert de auto achterwaarts voor de ingang van de loods. [medeverdachte 3] zit als passagier naast hem en heeft een (weekend)tas bij zich. Samen lopen ze naar de achterzijde woning.


NN-man en [medeverdachte 2] komen vanuit de woning en gaan naar de loods.


Om 18:23 uur lopen NN-man en [medeverdachte 2] weer naar de achterzijde woning.


Een zwarte [merk 1] komt aanrijden en parkeert tussen de woning en loods. Als bestuurder stapt [medeverdachte 1] uit en als passagier stapt [verdachte] uit.



          [medeverdachte 1]  [verdachte] en [medeverdachte 3] komen naar buiten en halen goederen uit de kofferbak van de [merk 1] . Hierna lopen ze met z’n drieën naar de loods. [medeverdachte 1] doet de deur naast de roldeur open waarna ze naar binnen gaan.


Om 19:54 uur komt [medeverdachte 3] weer naar buiten loopt hij naar de woning.


Om 20:09 uur komen [medeverdachte 1] en [verdachte] uit de loods en gaan naar de woning.


Twee personen komen uit de woning mogelijk [medeverdachte 1] en [medeverdachte 3]  en lijken de corridor in te lopen. Even later lijkt het dat ze via de corridor weer buiten komen waarna ze met de auto wegrijden. De auto rijdt weg om 00:12 uur. Om 01:17 uur komt de auto weer terug.


Om 04:08 uur komt [medeverdachte 2] uit de woning en loopt hij met een tas naar de loods en gaat er naar binnen.


Om 04:24 uur komt een persoon uit de woning en gaat via de corridor naar de loods. De persoon is onherkenbaar door de duisternis. Datzelfde gebeurt ook om 05:00 uur. 


Om 12:43 uur komt [medeverdachte 2] uit de woning en loopt naar de loods en gaat er naar binnen via de deur naast de roldeur. Om 13:28 uur komt hij weer naar buiten en gaat de woning weer in.


Om 13:29 uur komen [medeverdachte 2] en [verdachte] uit de woning en gaan de loods in via de deur naast de roldeur. Om 13:37 uur loopt [medeverdachte 2] weer terug naar de woning.


Om 13:43 uur (werkelijke tijd 15:43 uur) arriveert de brandweer en politie naar aanleiding van een brandmelding.





Telefoon [merk 2]





        [medeverdachte 1] was bij zijn aanhouding in het bezit van een mobiele telefoon merk [merk 2]  die hij in zijn hand hield. In de contactenlijst van deze telefoon stond een telefoonnummer onder de naam [naam 2] . In de periode van 28 maart 2020 tot en met10 april 2020 worden er tussen de gebruiker van de [merk 2] en contactpersoon [naam 2] 36 sms-berichten verstuurd. Uit de historische verkeersgegevens van de telefoon bleek dat er in de periode van 2 april 2020 tot en met 9 april 2020 35 telefoongesprekken hebben plaatsgevonden tussen de gebruiker van de [merk 2] en contactpersoon [naam 2] . Op10 april 2020 werd op de telefoon een sms-bericht ontvangen van contactpersoon [naam 2] met de tekst: ”Dag jngn hoe is? Gaan we ploegdraai met zn 4? Als goed is moet je strx compleet zyn”.




Encrochat




Bij de doorzoeking van de loods werd in het kantoorgedeelte een mobiele telefoon type [type] ( [type] ) aangetroffen van het merk [merk 3] . Van de telefoon werd een spoor veiliggesteld en voorzien van SIN-nummer AALS6985NL. Uit het door het NFI ingesteld vergelijkend onderzoek bleek dat het spoor kon worden geïdentificeerd op het DNA-profiel onder de personalia van [medeverdachte 1] . Het betrof een afgeleid DNA-hoofdprofiel met een matchkans kleiner dan 1 op 1 miljard.




        [medeverdachte 1] was tijdens zijn aanhouding in het bezit van een mobiele telefoon merk [merk 2] . Aan de hand van historische verkeersgegevens van de Nokia en de genoemde [merk 3] werd geconstateerd dat beide telefoons bij gebruik ervan en in hetzelfde tijdsbestek telkens dezelfde zendmastlocaties of (rb: zendmastlocaties) in de nabije omgeving aanstraalden. Behalve het feit dat dit zeer frequent de zendmastlocatie [adres 3] te Didam betrof werd dit ook bij andere zendmastlocaties geconstateerd. De zendmastlocatie [adres 3] te Didam is hemelsbreed op circa 375 meter afstand gelegen van het adres [adres 2] te Didam.



Aan [medeverdachte 1] wordt het emailadres [naam 3] gekoppeld. Hij is gebruiker geweest van het account [naam 3] . Van dit account zijn encrochatberichten aanwezig in de periode van 27 maart 2020 tot en met 10 april 2020.




        [verdachte] was tijdens zijn aanhouding in het bezit van een mobiele telefoon type [type]  merk [merk 3] . Hij hield deze in zijn hand. Aan [verdachte] wordt het emailadres [naam 4] gekoppeld. Geconcludeerd wordt dat [verdachte] de gebruiker is geweest van het account [naam 4] . Van dit account zijn encrochatberichten aanwezig in de periode van 5 april 2020 tot en met 11 april 2020.



Berichten van genoemde accounts betroffen onder andere:




Op 28 maart 2020 om 01:49:29 uur


        [naam 3] :	Maat in die koeler Van de 10001 ketel van ons Zitten daar [bijnaam 3] buizen in.

        [naam 5] :	Maat ik weet echt niet zijn 100 coelers na jullie gegaan. ik weet yiteindelijk 
niet welke jullie gebruiken.




Op 29 maart 2020 om 12:36:58 uur


        [naam 3] :	Mijn comas hebben geen geduld meer verwachten begin van dr week 75 a




Op 30 maart 2020 om 13:54:11 uur


        [naam 3] :	Wat besproken is. Is dat hij ze 700 ap zouden draaien daarvan zouden we 100 liter a krijgen waarvan nog wat liters zouden weggaan naar grondstoffen dus 75 a zou overblijven




Op 30 maart 2020 om 17:55:32 uur


        [naam 6] :	Maat ben jij fosfor.aan het aanvieden ana het verkopen vooor7€en7.50. Mono zeare drama.allemaal.maat. Somige mensen zijb niet zo blij zojn rondvrage want makrn de markt enz van ondermekaar enz kapot. Jongens van de mc zijn woest.

        [naam 3] :	Fosfor? Nee heb niet eens fosfor 0.240 liter ja. Voor me zelf.




Op 30 maart 2020 om 17:57:32 uur


        [naam 3] :	3 weken geleden had ik 2000 liter. Voor 85 weggegaan. Is gwn normaal




Op 1 april 2020 om 07:47:44 uur


        [naam 3] :	Maar heb je een lasser ik sta al 5/ dagen stil je begrijpt wel dat dat niet kan

        [naam 5] :	Kan het zijn dat hij voor [bijnaam 1] dingen doe. Ik heb as klaar liggeb. Die heb ik gewoon staan. We lassen met 4 man. Maar om eerlijk te zijn alleen latino gaat gewoon na binnen. Zelf kan ik niet gaan il krijg oorlog als mijn beate klant hoor dat ik zelf na binnen gaat

        [naam 3] :	Nee want [bijnaam 1] meld mij eerst altikd




Op 1 april 2020 om 05:58:45 uur


        [naam 3] :	en de koeler lekt. Komt water in de ketel

        [naam 5] :	Waar lekt die? en welke koeler?

        [naam 3] :	Koeler van de grote ketel. Van binnen uit loopt er water in de ketel




Op 1 april 2020 om 20:13:34 uur


        [naam 7] :	Was je al begonnen dan met koken ?

        [naam 3] :	 nee




Op 1 april 2020 om 20:16:42 uur


        [naam 7] :	Br kan jij niet gewoon koken dan

        [naam 3] :	Geen probleem bro ik ga gwn mn eigen dingen doen ik begin morgen wel ermee




Op 2 april 2020 om 18:50:00 uur


        [naam 3] :	Bro 10/kg gaat niet in mijn ketel. Mijn ketel is een 10001 ketel




Op 2 april 2020 om 19:03:11 uur


        [naam 3] : 	Ik wil knallen bro sta al 2 dagen stil




Op 2 april 2020 om 19:07:15 uur


        [naam 8] :	Luisted aun naar hem. En ga niet expirimetren broer

        [naam 3] :	Staat er wel genoeg gas ? Vraah aan [naam 2]

        [naam 8] :	Snapje gaat goed komen pik. Luistee naar hem want dancgaat hetnzo weer niet goed. [naam 2] zegt genoeg gas

        [naam 3] :	Oke

        [naam 8] :	Pik aub niet eigenqijs doen [bijnaam 2] is echf edn ervaren draaier pik il begrijp joi denkwijze maar hijbweet wat die doet

        [naam 3] :	Wat hij zegt klopt wel maar wil geen risico nemen. Zo heb ik het ook eerder gedaan. Dat is het meer. Maar ik ga hem zwz 6 uur op vuur zetten. En zijn we samen verantwoordelijk voor deze 100 eerste ap 

        [naam 8] :	Nee ik ben niet verant w voor die app zegt [bijnaam 3] ook en als je wilt dat het goed gaat doe je het zo want ik draai al zo lamg luister gewoom




Op 2 april 2020 om 19:49:39 uur


        [naam 3] :	Wat [naam 2] me zei klopte niet




Op 2 april 2020 om 19:53:32 uur


        [naam 8] :	Maat er is 200 pure fos bij in gegaan die fos is bijna puur maat ik doe nix anders dus luister aub

        [naam 3] :	Kijk dit bedoel ik iedereen zegt wat anders word er moe van jij moet alleen met mij praten over productie niemand anders. [naam 2] zegt dat je zei opwarmen naar 60 grade




Op 3 april 2020 om 02:49:31 uur


        [naam 3] :	Vriend luister heeeel goed jij en [bijnaam 4] moeten hier goeie koks neer zetten ik sta hier omdat jij geen koks hebt! Laat dat duidelijk zijn. En ik zou hier staan met [bijnaam 5] en [naam 2] ! Ineens is [bijnaam 5] 4 uur lang verdwenen en steld mij rare vragen van hoeveel staat er... Met bril naast hem die ik niet vertrouw na alle verhalen die ik over hem heb gehoord.




Op 3 april 2020 om 02:50:57 uur


        [naam 3] :	En dan wil je dat ik gerust in de keuken ga staan met [naam 2] . Dikke lul doe ik dat. Ik wil niet dat er gespeeld word met ons geld!! Ik wil dat er verdient word. De enige die wat te verliezen hebben is jij [bijnaam 4] en ik Kwa geld. Die kleine grapjes kosten tien duizenden euros

        [naam 8] :	Jij en [bijnaam 3] maat gaan niet onder een hoedje spelen maat jij hebt niet eens geld erin gedrukt alleen de loca en we moeste zelfs t afval voor jou afvoeren omdat je geen geld had zei [bijnaam 3]




Op 4 april 2020 om 01:18:54 uur


        [naam 8] :	Foto van kleur oli

        [naam 8] :	Want waar kwam die vandaan of uit ?

        [naam 3] :	Die hadden [naam 2] en [bijnaam 5] in mijn stomer gedaan. Daar vandaan. En de rest zit in destileerketel van hun




Op 4 april 2020 om 01:24:54 uur


        [naam 3] :	Methanol is op trpuwens

        [naam 8] :	Luister b kan niet dik.worden na zon temp maar kkijk ff want waom stomer dat mog niet van me. Kan niet

        [naam 3] :	Dat hadden [bijnaam 5] en [naam 2] gedaan




Op 5 april 2020 om 11:02:53 uur


        [naam 3] :	Ik kan nog 50 cm omhoog heb je een andere bocht maat want alles spuit er
                          uit... 




Op 5 april 2020 om 11:07:44 uur


        [naam 3] :	Oke want de waterslot loopt over telkens gister gesmolten en er is 100    
                          fosfor met water uitgespoten




Op 5 april 2020 om 11:09:28 uur


        [naam 5] :	Maar regel even dat [bijnaam 1] 5 a afgpoi. Ik heb al die aanpassingen en uren latino niets voor gevraagd. En die 5 a staat r ook buiten..ik ben niet zo vervelend als dag of paar dagen later komt maar diurd te lang. Vandaar ook dat ik beetje laks ben. Kan allemaal. Zeg maar wat jullie willen.  Of wat kok wil. Maar 1 koeler moet genoeg zijn. Wat voor destilleer set zoek je?

        [naam 3] :	Maat ik weet niet eens wat open staat dat zou [bijnaam 1] sllemaal geregeld hebben ? Wat krijg je nog dan....

        [naam 5] :	Niet dus

        [naam 3] :	Om vacum b te maken

        [naam 5] :	5 a. Hij heeft 10 a gekocht. 5/betaald en 5 staat nog open maar dat weet hij

        [naam 3] :	Oowh meen je niet sinds wanneer dan ga ik ff met hem aan tafel

        [naam 5] :	Januari

        [naam 3] :	Ik ga dat regelen. En de ketels zijn wel allemsal betaald ?

        [naam 5] :	Ja

        [naam 3] :	Hoe veel heeft hij hiervoor betaald allemaal. Nee ik snap nu wel dat er irritaties zijn

        [naam 5] :	Circa 23.  Moet even nadenken

        [naam 3] :	En dat hij  niet wil dat ik  met je praat. Ik kan hier slecht tegen. 

        [naam 5] :	Paar dagen of weekje maakt noet uit. Maar niet maanden.

        [naam 3] :	Maat deze ketel moet opgelost worden we hebben 0 x kunnen verdienen omdat het er uit spuit. Ik geef je de liters wel als we hebben gedraaid beloof ik je ! Mannen woord.




Op 5 april 2020 om 11:48:07 uur


        [naam 8] :	Zorg even bro Dat er sws 2 a 3 schone lege tonnetjes staan als kan en

        [naam 3] :	Heb geen tonnen meer alles staat bijnde afval boer




Op 6 april 2020 om 10:18:00 uur


        [naam 3] :	Die straal daar zit de lek. Maar er loopt fosfor uit

        [naam 3] :	Maat hoe veel grade is de bocht op mijn 1001 ketel”...” Ik kan nog 50 cm omhoog heb je een andere bocht maat want alles spuit er uit”...” Hoe rechter hij staat hoe beter hij koelt neem ik aan ?

        [naam 5] :	Die op ketel ia 45 gr

        [naam 3] :	Oke want de waterslot loopt over telkens gister gesmolten en er is 100 I fosfor met water uitgespoten. Of nog een koeler op de 1000 I ketel lassen zodat hij zn druk kwijt kan




Op 7 april 2020 om 01:18:04 uur



          [naam 3] :	Ik heb 2 ketels van 10001 een met en een zonder roerder en vacum ketel. Stoomketel. B ketel





Op 7 april 2020 om 10:24:07 uur


        [naam 3] :  	Kan jij ook vacum b trekken. Wereld is klein

        [naam 4] :	Klwine wereld weer haha. Jaa 

        [naam 3] :	Oke oke. Kan ik zo ff met je zitten

        [naam 4] :	Heb dat zelf nog niet gedaan. Maar denk niet moeilijk.




Op 7 april 2020 om 14:42:39 uur 


        [naam 4] : 	Hey daar gezien aantallen wil er 1500 per dag voor hebben beste maat. Als je je hierin kunt vinden hebben we een deal en gaan we eindelijk duurzaam A olie draaien met structuur regelmaat en mooie aabtallen. En morgen avond begi nen ook!

        [naam 3] : 	He chef. Ik vind eerlijk gezegd 1500 te veel 1000 is rieel want er lopen ook meerdere jonges. Als alles goed loopt geef ik je na 2 weken weer meer. Of ik betaal je eerst 1000 p dag en schrijf 500 op de betaal ik je later na 3 weken ongeveer. Want gun het jou ook.

        [naam 4] :	Maat ik zeg voor jou een klant af die goed is voor 12.000 eu de week. Maar wchtveerlijkven weet en voelde je ook wel aan met tussentijdse aanbieding bij jou werk ik wel gezelliger zo maar te zeggen..

        [naam 3] :  	Dus je bent akkoord ?

        [naam 4] :	1100 p dag en na twee weken ongeveer dat bij betalen

        [naam 3] :	Is goed akkoord




Op 7 april 2020 om 16:01:14 uur


        [naam 3] :	Ik loop elke x vast door de kut koeler. Switch hem dan kan ik verder!! Heb 3 man personeel die elke dag betaald worden




Op 7 april 2020 om 19:22:29 uur


        [naam 3] :	Mag je for mier en logen tegelijk in 2 ketels

        [naam 4] :	Ja maat

        [naam 3] :	In een ruimte

        [naam 4] :	Neeee! Nou

        [naam 3] :	Alleen smelten en for mier wel toch

        [naam 4] :	Jaaa. Dat wel

        [naam 3] :	Waarom.mogen die andere 2 niet tegelijk 

        [naam 4] :	Maar gevaarlijkste is smelten en loogen




Op 8 april 2020 om 05:45:49 uur


        [naam 3] :	Ik [naam 9] en [naam 2] hebben samen afgetapt

        [naam 8] :	Vraag dan maar s aan [naam 2] waar rest van liters kunne zitten

        [naam 3] :	Ketel staat nu ook opnsten dus nu kan je gwn normaal a aftappen

        [naam 8] :	Maak dalijk even foto van de olie als ie eruit komt




Op 8 april 2020 om 11:18:01 uur


        [naam 3] :	He bro ik sta nu nog in de keuken kan het ook later of morgen

        [naam 10] :	Is goed wnr bn je klaar

        [naam 3] :	Als je nu amhem kan komen kan ik wel 30 min tussendoor




Op 8 april 2020 om 11:19:22 uur


        [naam 10] :	Staat die locatie leeg of ben je daar aan het werk

        [naam 3] :	Ik werk hiet bro draai a maar heb nog 100 meter vrij. Zit ook woning bij




Op 8 april 2020 om 16:05:19 uur


        [naam 3] :	Verplaats ff alles een dag. Heb wat probleempjes op te lossen. Excuus

        [naam 4] :	Potveredorie... Oke oke.. Maar morgen dan wel echt?!

        [naam 3] :	Ja maat excuus




Op 9 april 2020 om 16:30:27 uur


        [naam 3] :	klaar om te werken. Haha. Moet ik je halen

        [naam 4] :	Ja al paar uur. Word door toon riching duiven gebraxht

        [naam 3] :	Hoe laat

        [naam 4] :	leder moment zou ie hier zijn

        [naam 3] :	Oke

        [naam 4] :	Bedoeling was 19.00 uur bij jou in buurt




Het standpunt van de officier van justitie 

De officier van justitie heeft gesteld dat wettig en overtuigend bewezen kan worden dat verdachte zich schuldig heeft gemaakt aan de onder 1 2 en 3 ten laste gelegde feiten. Ten aanzien van de ten laste gelegde periode onder de feiten 1 en 3 heeft de officier van justitie gesteld dat uit de encrochatberichten en de historische verkeersgegevens van de [type] -telefoon van verdachte blijkt dat verdachte ruim voor de ten laste gelegde periode betrokkenheid heeft gehad bij het lab. Ten aanzien van feit 3 heeft de officier van justitie zich op het standpunt gesteld dat niet het voorbereiden van de productie van MDMA kan worden bewezen maar wel het voorbereiden van de productie van amfetamine.

Het standpunt van de verdediging

De raadsman heeft primair ten aanzien het onder feit 1 tenlastegelegde vrijspraak bepleit. Hij heeft daartoe aangevoerd dat het tenlastegelegde te weten artikel 2 onder B van de Opiumwet niet kan worden bewezen. In het drugslab werd op 10 april 2020 een stof vervaardigd die na verdere vervaardiging zou moeten leiden tot een grondstof die nodig is voor de bereiding van  amfetamine(olie). Het vervaardigen van een middel uit de Opiumwet is echter strafbaar gesteld in artikel 2 onder D van de Opiumwet.
De raadsman heeft subsidiair betoogd dat de ten laste gelegde periode dient te worden  verkort tot 9 en 10 april 2020. Uit het dossier blijkt dat verdachte pas vanaf
9 april 2020 betrokken is geraakt bij het lab en/of nauw en bewust heeft samengewerkt. Voorts kan de ten laste gelegde hoeveelheid van 149 liter amfetamine(olie) niet worden bewezen nu is vastgesteld dat tijdens de doorzoeking slechts 40 liter amfetamine(olie) is aangetroffen.Ten aanzien van het onder feit 3 tenlastegelegde heeft de raadsman eveneens betoogd dat de ten laste gelegde periode dient te worden verkort tot 9 en 10 april 2020. De raadsman heeft verder verzocht om indien de rechtbank oordeelt dat de historische verkeersgegevens van de [type] -telefoon van verdachte van voor 9 april 2020 relevant zijn voor de ten laste gelegde periode de camerabeelden van de observatie van het pand van deze periode aan het dossier toe te voegen. De raadsman heeft zich ten aanzien van het onder feit 2 tenlastegelegde gerefereerd aan het oordeel van de rechtbank. 




Beoordeling door de rechtbank 





Feit 1




Ten aanzien van het aangetroffen DNA-materiaal overweegt de rechtbank allereerst dat het NFI in het rapport van 30 juni 2020 een toelichting heeft gegeven op de bewijskracht daarvan. Gelet op deze toelichting en gezien de door [verdachte] ter terechtzitting van14 januari 2021 afgelegde verklaring kan naar het oordeel van rechtbank worden aangenomen dat het op een van de maskers aangetroffen DNA-materiaal afkomstig is van [verdachte] . 

        [verdachte] heeft verklaard dat hij op 9 april (de rechtbank begrijpt: 2020) voor het eerst in het drugslab aanwezig was. Hij zou in het drugslab komen helpen. Hij heeft zich in de periode voorafgaand aan 9 april 2020 voorbereid door informatie op te zoeken over de productie van amfetamine. Toen [verdachte] in het drugslab arriveerde was het lab al in werking. In het lab stonden onder meer twee trechters gevuld met 35 à 40 liter gele olie. [verdachte] heeft in het lab schoongemaakt en de ketels gevuld met Apaan zuur en water. Dit heeft hij voor en aantal uren aangezet en hij is gaan slapen in de woning. Hij heeft een masker op gehad en handschoenen aan gehad in het lab. Toen hij hoorde dat er politie arriveerde heeft hij de gaskraan dichtgedraaid en is hij uit het lab naar buiten gerend. De berichten onder het account [naam 4] zijn van hem. Voorafgaand aan 9 april 2020 heeft [verdachte] over het lab gecommuniceerd via encrochatberichten onder dit account. Verdachte communiceerde over het lab met een persoon die gebruik maakte van de naam [naam 3] . De [type] -telefoon waarmee verdachte de berichten verstuurde heeft hij in 2018 in zijn bezit gekregen. Verdachte zou € 1.100- per dag gaan verdienen. Hij zou meer geld gaan verdienen zodra er winst werd gemaakt. Voor zijn verrichte werkzaamheden op 9 en 10 april 2020 heeft verdachte geen geld ontvangen.
Op grond van de bewijsmiddelen waaronder de verklaring van [verdachte] ter terechtzitting van 14 januari 2021 kan naar het oordeel van de rechtbank worden uitgegaan van het volgende. 



Het drugslab is in ieder geval op 2 april 2020 in werking en op die datum is [medeverdachte 1] (opnieuw) begonnen met koken. Op 1 april 2020 berichtte [medeverdachte 1] immers dat hij al vijf dagen stil stond en morgen zou gaan beginnen. Bij het kookproces was in elk geval vanaf2 april 2020 [medeverdachte 3] betrokken in dit onderzoek naar voren komend onder de bijnaam [naam 2] . Er hebben zich problemen voorgedaan bij het kookproces. Zo berichtte [medeverdachte 1] op 5 april 2020 aan [naam 8] dat er 100 (de rechtbank begrijpt: liter) fosfor met water is uitgespoten. [medeverdachte 1] nam op 7 april 2020 contact op met [verdachte] ( [naam 4] ).  Kort daarna werden tussen [medeverdachte 1] en [verdachte] betalingsafspraken gemaakt voor het draaien van A-olie (de rechtbank begrijpt: amfetamineolie) “met structuur regelmaat en mooie aantallen”. Op 8 april 2020 berichtte [medeverdachte 1] dat hij vast liep door de koeler en liet hij aan [verdachte] weten dat de te verrichten werkzaamheden werden uitgesteld tot 9 april 2020. Op9 april 2020 vroeg [medeverdachte 1] aan [verdachte] of hij klaar was om te werken. [verdachte] antwoordde hierop bevestigend. Uit de camerabeelden volgt dat [verdachte] op 9 april 2020 aan het begin van de avond bij het drugslab aankomt samen met [medeverdachte 1] . Vervolgens is te zien dat hij meermalen de loods binnengaat ook op 10 april 2020. [verdachte] is dus op 9 april 2020 daadwerkelijk in het drugslab gestapt. In de loop van de middag / de vroege avond van
9 april 2020 zijn [verdachte]  [medeverdachte 1]  [medeverdachte 2] en [medeverdachte 3] aan het werk geweest in het drugslab welke werkzaamheden gedurende de nacht van 9 op 10 april en op 10 april 2020 zijn voortgezet. 



De rechtbank acht aldus bewezen dat in de periode van 2 april 2020 tot en met10 april 2020 amfetamine(olie) is geproduceerd in het drugslab aan de [adres 2] in Didam en wel ten minste de op 10 april 2020 aangetroffen 407 liter amfetamine(olie). Dat 149 liter amfetamine(olie) is geproduceerd zoals (op basis van het proces-verbaal berekening wederrechtelijk verkregen voordeel is berekend en) ten laste is gelegd acht de rechtbank niet bewezen althans niet dat deze hoeveelheid in de ten laste gelegde periode is geproduceerd. Er is niet meer dan 407 liter amfetamineolie aangetroffen terwijl zich verder zoals de rechtbank op basis van de encrochatberichten wel wil aannemen van 2 tot 9 april 2020 zijnde een tijdspanne van zeven dagen problemen hebben voorgedaan bij het kookproces. 



Wat betreft de rol van [verdachte] overweegt de rechtbank als volgt. 



Uit de bewijsmiddelen meer in het bijzonder de verklaring van [verdachte] en de encrochatberichten blijkt dat [verdachte] vanaf 7 april 2020 contact onderhield met [medeverdachte 1] . Hij is aangetrokken om de problemen in het drugslab op te lossen en was voornemens amfetamine(olie) te produceren “met regelmaat structuur en mooie aantallen”. Hiervoor zou [verdachte] € 1.100- per dag betaald krijgen en naarmate de productie goed liep meer. Op 9 en 10 april 2020 heeft [verdachte] werkzaamheden verricht in het lab die direct gericht waren op de productie van amfetamine(olie). Dat volgt uit zijn eigen verklaringen en uit het feit dat zijn DNA is aangetroffen op een masker in het drugslab. Uit het voorgaande volgt eveneens dat sprake was van een gezamenlijke uitvoering waarbij nauw en bewust is samengewerkt met de medeverdachten en waarbij een significante rol was weggelegd voor [verdachte]  te weten een uitvoerende en adviserende rol met een (beoogd) aanzienlijk financieel gewin. Verdachte moet dan ook worden aangemerkt als medepleger. 



Anders dan de officier van justitie is de rechtbank van oordeel dat er onvoldoende bewijs is dat [verdachte] ook vóór 9 april 2020 al in hier relevante zin betrokken was bij het drugslab. Het enkele feit dat uit het dossier blijkt dat het [type] -toestel waarvan [verdachte] gebruik maakte vóór deze datum zendmasten aanstraalde in de omgeving van het drugslab acht de rechtbank onvoldoende om te komen tot een bewezenverklaring van de gehele ten laste gelegde periode mede gelet op de inhoud en het verloop van de communicatie via de encrochatberichten. De rechtbank zal de bewezenverklaarde periode dan ook beperken tot 9 en 10 april 2020 en laat daarmee het voorwaardelijk verzoek van de raadsman onbesproken.



Anders dan de verdediging heeft betoogd acht de rechtbank bewezen het bereiden bewerken en verwerken van amfetamine(olie). [verdachte] is op 9 april 2020 ingestapt in een al in werking zijnde drugslab waarin ruim 40 liter amfetamine(olie) is geproduceerd. Deze amfetamine(olie) is bereid door in eerdere kookstappen grondstoffen te verwerken cq. te bewerken. Deze handelingen zijn strafbaar gesteld in artikel 2 onder B van de Opiumwet op welk artikel de tenlastelegging is toegesneden. 



De rechtbank komt op basis van het voorgaande tot de slotsom dat het in feit 1 tenlastegelegde wettig en overtuigend bewezen kan worden zij het dat [verdachte] moet worden vrijgesproken van de ten laste gelegde hoeveelheid amfetamine(olie) (149 liter) en de bewezenverklaarde periode moet worden beperkt tot 9 en 10 april 2020. 




Feit 2




Er is sprake van een bekennende verdachte als bedoeld in artikel 359 derde lid laatste zin Sv. Voor een opgave van de bewijsmiddelen wordt verwezen naar de voornoemde bewijsmiddelen en de overwegingen van de rechtbank ten aanzien van feit 1.




Feit 3




De rechtbank acht op basis van de bewijsmiddelen het onder feit 3 tenlastegelegde bewezen voor de periode van 9 april 2020 tot en met 10 april 2020. Voor een opgave van de bewijsmiddelen wordt verwezen naar de voornoemde bewijsmiddelen en de overwegingen van de rechtbank ten aanzien van feit 1.



De rechtbank oordeelt ten aanzien van feit 3 evenals de officier van justitie dat de opzet van [verdachte] was gericht op de productie van amfetamine niet op de productie van MDMA. De rechtbank zal [verdachte] hiervan vrijspreken.





3De bewezenverklaring


Naar het oordeel van de rechtbank is wettig en overtuigend bewezen dat verdachte het tenlastegelegde heeft begaan te weten dat: 



1.
hij in of omstreeks de periode van 2 april 2020 tot en met 10 april 2020 te Didam gemeente 
Montferland tezamen en in vereniging met een of meer anderen althans alleen opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd ongeveer 149 (honderdnegenenveertig) liter Amfetamine(olie) in elk geval een hoeveelheid van een materiaal bevattende Amfetamine zijnde Amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2.
hij op of omstreeks 10 april 2020 te Didam gemeente Montferland tezamen en in vereniging met een ander of anderen althans alleen opzettelijk aanwezig heeft gehad ongeveer 40 (veertig) liter Amfetamine(olie) in elk geval een hoeveelheid van een materiaal bevattende Amfetamine zijnde Amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



3.
hij in of omstreeks de periode van 28 maart 2020 tot en met 10 april 2020 te Didam gemeente 
Montferland tezamen en in vereniging met een ander of anderen althans alleen om een feit 
bedoeld in het vierde of vijfde lid van artikel 10 van de Opiumwet te weten het opzettelijk 
bereiden bewerken verwerken verkopen afleveren verstrekken vervoeren van 

(met)amfetamine en/of 34-methyleendioxymetamfetamine (MDMA) in elk geval een hoeveelheid van een materiaal bevattende (met)amfetamine en/of 34 methyleendioxymetamfetamine (MDMA) zijnde (met)amfetamine en/of zijnde 34-methyleendioxymetamfetamine (MDMA) een middel vermeld op de bij de Opiumwet behorende lijst I voor te bereiden en/of te bevorderen



-productie apparatuur (te weten een Drukreactieketel inhoud 240 liter ongebruikt geschikt voor de vervaardiging van (met)amfetamine (of 34-methyleendioxymetamfetamine (MDMA))en/of een Reactieketel voorzien van een koeler inhoud circa 1.000 liter gebruikt en/of een reactieketel voorzien van een koeler en roermotor inhoud circa 960 liter en/of een destillatieketel met destillatiebuis en aangesloten stoomgenerator en/of Reactieketel met koeler) en/of



-chemicaliën (te weten Formamide en/of Mierenzuur en/of Caustic Soda en/of Fosforzuur en/of 
Methanol en/of Isopropylalcohol en/of Zout van BMK-glycidezuur (pre-precursor gebruikt voor de vervaardiging van BMK) en/of MAPA (pre-precursor gebruikt voor de vervaardiging van BMK) en/of Waterstof gas en/of Propaan gas 



voorhanden heeft gehad waarvan verdachte en/of verdachtes mededader(s) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en).



Wat meer of anders is ten laste gelegd dan hiervoor bewezen is verklaard is niet bewezen. 
Verdachte zal daarvan worden vrijgesproken.



Voor zover er in de tenlastelegging kennelijke taal- en/of schrijffouten voorkomen zijn die fouten verbeterd. Verdachte is daardoor niet in de verdediging geschaad.









4De kwalificatie van het bewezenverklaarde


Het bewezenverklaarde levert op:




Ten aanzien van feit 1:


het medeplegen van opzettelijk handelen in strijd met een in artikel 2 onder B van de Opiumwet gegeven verbod.





Ten aanzien van feit 2:


het medeplegen van opzettelijk handelen in strijd met een in artikel 2 onder C van de Opiumwet gegeven verbod.





Ten aanzien van feit 3:


het medeplegen van om een feit bedoeld in het vierde of vijfde lid van artikel 10 voor te bereiden of te bevorderen voorwerpen vervoermiddelen stoffen gelden of andere betaalmiddelen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit.






5De strafbaarheid van de feiten


De feiten zijn strafbaar.





6De strafbaarheid van de verdachte


Verdachte is strafbaar nu geen omstandigheid is gebleken of aannemelijk is geworden die de strafbaarheid van verdachte uitsluit.





7De overwegingen ten aanzien van straf en/of maatregel



Het standpunt van de officier van justitie

De officier van justitie heeft gevorderd dat verdachte zal worden veroordeeld tot een onvoorwaardelijke gevangenisstraf voor de duur van vier jaren. De officier van justitie heeft hiertoe aangevoerd dat het een groot en professioneel ingericht drugslab betrof waar een crimineel netwerk bij betrokken is geweest. Verdachte heeft een significante rol gespeeld als kok en hij moet worden aangemerkt als uitvoerder. De officier van justitie heeft in haar eis onder meer rekening gehouden met de richtlijnen voor strafvordering voorbereiding/bevordering van de productie van synthetische drugs daterend uit 2020. 




Het standpunt van de verdediging

De raadsman heeft verzocht om in geval van een veroordeling een gevangenisstraf op te leggen van 24 maanden deels voorwaardelijk en daarbij de door de reclassering voorgestelde bijzondere voorwaarden op te leggen. 




De beoordeling door de rechtbank

De rechtbank heeft bij de bepaling van de op te leggen straf rekening gehouden met de aard en de ernst van hetgeen bewezen is verklaard en de omstandigheden waaronder dit is begaan. De rechtbank heeft verder rekening gehouden met de persoon en de omstandigheden van verdachte zoals daarvan uit onder meer het adviesrapport van Reclassering Nederland gedateerd13 november 2020 en ter terechtzitting is gebleken. Ook heeft de rechtbank acht geslagen op de justitiële documentatie van verdachte gedateerd 7 december 2020. Daaruit blijkt dat verdachte eerder is veroordeeld voor Opiumwetfeiten laatstelijk op 25 november 2015 door het gerechtshof Arnhem-Leeuwarden (hennepteelt in 2011).



Verdachte heeft zich samen met anderen schuldig gemaakt aan het produceren en het aanwezig hebben van ruim 40 liter amfetamine(olie). In de loods zijn vele chemicaliën en apparaten aangetroffen waarvan verdachte wist dat die bestemd waren voor de productie van synthetische drugs. 



Het is een feit van algemene bekendheid dat het gebruik van synthetische drugs een ernstige bedreiging voor de volksgezondheid vormt. Daarnaast schuilt in de productie van dergelijke harddrugs direct gevaar voor schade aan het milieu veroorzaakt door de vele illegale dumpingen. Uit het dossier blijkt verder dat chemische middelen terecht zijn gekomen in de grond onder het lab. Daarnaast wijst de rechtbank op het ontploffings- en brandgevaar dat kan ontstaan bij het onprofessioneel opslaan en bewerken van diverse chemicaliën. Dat het drugslab is ontdekt na een brandmelding bevestigt dit. Niet alleen tegen de daadwerkelijke productie van synthetische drugs maar ook tegen voorbereidingshandelingen daartoe dient daarom krachtig te worden opgetreden. Bijzonder kwalijk vindt de rechtbank het dat verdachte enkel uit winstbejag heeft gehandeld en zich totaal niet heeft bekommerd om de schadelijke gevolgen van zijn handelen voor anderen en het milieu.



De rechtbank heeft er bij het bepalen van de straf rekening mee gehouden dat het een professioneel opgezet drugslab betrof bedoeld om grote hoeveelheden amfetamine(olie) te maken. Dat in dit lab ook zaken mis gingen doet aan de professionele aard daarvan niet af. Verdachte had in het drugslab een uitvoerende en adviserende rol hij heeft deel genomen aan het kookproces van amfetamine(olie). Hij is er welbewust in gestapt met het oog op financieel gewin.  



De aard en ernst van het bewezenverklaarde rechtvaardigen naar het oordeel van de rechtbank een onvoorwaardelijke gevangenisstraf van langere duur. Mede gelet op de oriëntatiepunten voor straftoemeting en in aanmerking nemend de beperkte duur van verdachtes directe betrokkenheid bij het drugslab (beperkter dan die van de medeverdachten) acht de rechtbank een onvoorwaardelijke gevangenisstraf van 24 maanden passend en geboden. Gezien de professionele aard van het drugslab en de significante rol die verdachte daarin heeft gespeeld ziet de rechtbank geen reden een deel van de gevangenisstraf in voorwaardelijke vorm op te leggen zoals door de verdediging bepleit. Dit zou geen recht doen aan de ernst van het bewezenverklaarde. 



Alles overziende acht de rechtbank een gevangenisstraf van 24 maanden met aftrek van de tijd in verzekering en voorlopige hechtenis doorgebracht passend en geboden. Deze straf wijkt af van de eis van de officier van justitie omdat de rechtbank de oriëntatiepunten voor straftoemeting tot uitgangspunt neemt en daarnaast tot een minder vergaande bewezenverklaring komt dan de officier van justitie.  





8De beoordeling van het beslag


De officier van justitie heeft gevorderd dat het onder verdachte inbeslaggenomen voorwerp te weten een mobiele telefoon merk [merk 4]  verbeurd wordt verklaard nu het een voorwerp is met behulp waarvan het bewezenverklaarde is begaan. Het onder verdachte inbeslaggenomen [type] -toestel merk [merk 3]  kan worden onttrokken aan het verkeer.



De raadsman heeft ten aanzien van de onder verdachte inbeslaggenomen voorwerpen gesteld dat verdachte eigenaar is van de mobiele telefoon merk [merk 4] . De raadsman heeft verzocht deze telefoon terug te geven aan de rechtmatige eigenaar te weten verdachte. 
De rechtbank oordeelt dat het inbeslaggenomen [type] -toestel merk [merk 3]  kan worden onttrokken aan het verkeer omdat de telefoon is gebruikt voor de voor de voorbereiding van het bewezenverklaarde en het ongecontroleerde bezit van een [type] -toestel in strijd is met het algemeen belang. Ten aanzien van de inbeslaggenomen mobiele telefoon merk [merk 4]  oordeelt de rechtbank anders dan de officier van justitie dat deze teruggegeven kan worden aan de rechtmatige eigenaar. De rechtbank acht de telefoon niet vatbaar voor verbeurdverklaring nu het geen voorwerp is met behulp waarvan het bewezenverklaarde is begaan. 





9De toegepaste wettelijke bepalingen


De oplegging van de straf is gegrond op de artikelen: 

-	36 b 36d 47 en 57 van het Wetboek van Strafrecht;
-	2 10 en 10a van de Opiumwet.




10De beslissing


De rechtbank:


 verklaart bewezen dat verdachte het tenlastegelegde zoals vermeld onder ‘De bewezenverklaring’ heeft begaan;

 verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij;

 verstaat dat het aldus bewezenverklaarde oplevert de strafbare feiten zoals vermeld onder ‘De kwalificatie van het bewezenverklaarde’;

 verklaart verdachte hiervoor strafbaar;



veroordeelt verdachte wegens het bewezenverklaarde tot een gevangenisstraf voor de duur van 24 (vierentwintig) maanden;


beveelt dat de tijd door verdachte vóór de tenuitvoerlegging van deze uitspraak in     verzekering en voorlopige hechtenis doorgebracht bij de uitvoering van de opgelegde gevangenisstraf in mindering zal worden gebracht; 



 beveelt de onttrekking aan het verkeer van de in beslag genomen nog niet teruggegeven voorwerpen te weten: een [type] -toestel merk [merk 3] ;

 gelast de teruggave van de mobiele telefoon merk [merk 4]  aan de rechthebbende.









Dit vonnis is gewezen door mr. L.M. Vogel voorzitter mr. K.A.M. van Hoof enmr. M.J. Wasmann rechters in tegenwoordigheid van mr. P. Veenker griffier en uitgesproken ter openbare terechtzitting van deze rechtbank op 28 januari 2021.















Mr. Wasmann is buiten staat dit vonnis mede te ondertekenen.



















 Het bewijs is terug te vinden in het in de wettelijke vorm door verbalisant [verbalisant 2] van de politie Oost-Nederland district Noord- en Oost-Gelderland opgemaakte proces-verbaal dossiernummer PL0600-2020157860 onderzoek ON3R020032 [naam 11]  gesloten op 28 augustus 2020 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.


 Proces-verbaal relaas van onderzoek p. 10.


 Proces-verbaal van bevindingen p. 44-47.


 Proces-verbaal van bevindingen p. 67-68.


 Proces-verbaal van bevindingen p. 31.


 Proces-verbaal van bevindingen p. 34; proces-verbaal van verhoor van [verbalisant 1] bij de RC op 9 november 2020.


 Proces-verbaal van bevindingen p. 47.


 Proces-verbaal van bevindingen p. 118.


 Proces-verbaal LFO p. 285-287.


 Proces-verbaal LFO p. 334-335.


 NFI-rapportage d.d. 9 juni 2020 p. 328.


 Proces-verbaal LFO p. 316 333-335.


 NFI-rapportage d.d. 9 juni 2020 p. 328.


 Proces-verbaal LFO p. 287.


 Proces-verbaal LFO p. 286.


 Proces-verbaal forensisch onderzoek p. 388-390 392-394; proces-verbaal vooronderzoek labp. 465-467 471-473.


 Rapport NFI d.d. 30 juni 2020 p. 570-571.


 Proces-verbaal van doorzoeking p. 127; proces-verbaal van bevindingen p. 132-133.


 Proces-verbaal LFO p. 287.


 Proces-verbaal van bevindingen p. 134-135.


 Proces-verbaal LFO p. 316.


 Proces-verbaal van bevindingen p. 885-895.


 Proces-verbaal van bevindingen p. 45; kennisgeving van inbeslagneming PLO600-2020157860-11.


 Proces-verbaal van bevindingen p. 244-245.


 Proces-verbaal forensisch onderzoek p. 389 en 391.


 Proces-verbaal identificatie p. 541; rapport NFI d.d.13 mei 2020 p. 544.


 Proces-verbaal van bevindingen p. 45; kennisgeving van inbeslagneming PLO600-2020157860-11.


 Proces-verbaal van bevindingen p. 280-282.


 Proces-verbaal Encrochat p. 824 en 825.


 Proces-verbaal van bevindingen p. 68; kennisgeving van inbeslagneming PLO600-2020157860-15.


 Proces-verbaal Encrochat p. 823-824.


 Proces-verbaal Encrochat p. 829 en 831 p. 833-847.


 Verklaring van [verdachte] ter terechtzitting van 14 januari 2021.


 Proces-verbaal van bevindingen p. 275; proces-verbaal aanvraag vordering verstrekking verkeersgegevens telefonie (proces-verbaalnummer 202004250830.126N) opgenomen in het BOB-dossier van [medeverdachte 1]  p. 2. 

