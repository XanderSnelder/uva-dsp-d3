

RECHTBANK 'S-GRAVENHAGE
SECTOR STRAFRECHT



MEERVOUDIGE KAMER
(VERKORT VONNIS)



parketnummers 09-753238-02; 09/037019-02 (tul)
rolnummers 0011; 0010


's-Gravenhage 6 maart 2003 


De rechtbank 's-Gravenhage rechtdoende in strafzaken heeft het navolgende vonnis gewezen in de zaak van de officier van justitie tegen de verdachte:


[verdachte]
geboren op [geboortedatum] te [geboorteplaats]
wonende te [adres]
thans gedetineerd in de Penitentiaire Inrichting Rijnmond Huis van Bewaring De IJssel te Krimpen aan den IJssel.



De terechtzitting.

Het onderzoek is gehouden ter terechtzitting van 20 februari 2003.

De verdachte bijgestaan door zijn raadsman mr H.F. van Kregten  is verschenen en gehoord. 


De officier van justitie mr Vos heeft gevorderd dat verdachte terzake van het hem bij dagvaarding onder 1 en 2 telastgelegde wordt veroordeeld tot een gevangenisstraf voor de duur van 24 maanden met aftrek van de tijd in verzekering en voorlopige hechtenis doorgebracht.
Voorts heeft de officier van justitie gepersisteerd bij de schriftelijke vordering tot tenuitvoerlegging van het voorwaardelijk deel van de gevangenisstraf waartoe verdachte bij vonnis van de politierechter in deze rechtbank d.d. 16 januari 2002 is veroordeeld te weten 1 maand gevangenisstraf.



De telastlegging.

Aan verdachte is telastgelegd hetgeen is vermeld in de ingevoegde fotokopie van de dagvaarding gemerkt A.


De bewijsmiddelen.

P.M.


De bewezenverklaring.

Door de voormelde inhoud van vorenstaande bewijsmiddelen -elk daarvan ook in zijn onderdelen gebruikt voor het bewijs van datgene waarop het blijkens zijn inhoud betrekking heeft- staan de daarin genoemde feiten en omstandigheden vast en is de rechtbank op grond daarvan tot de overtuiging gekomen en acht zij wettig bewezen dat verdachte de bij dagvaarding onder 1 en 2 vermelde feiten heeft begaan met dien verstande dat de rechtbank bewezen acht -en als hier ingelast beschouwt zulks met verbetering van eventueel in de telastlegging voorkomende type- en taalfouten zoals weergegeven in de bewezenverklaring door welke verbetering verdachte niet in de verdediging is geschaad- de inhoud van de telastlegging zoals deze is vermeld in de fotokopie daarvan gemerkt B.


Strafbaarheid van het bewezenverklaarde en van de verdachte.

Het bewezenverklaarde is volgens de wet strafbaar omdat het na te melden misdrijven oplevert.

Verdachte is deswege strafbaar nu geen strafuitsluitingsgronden aannemelijk zijn geworden.


Strafmotivering.

Na te melden straf is in overeenstemming met de ernst van de gepleegde feiten de omstandigheden waaronder zij zijn begaan en de persoon en de persoonlijke omstandigheden van de verdachte zoals van een en ander tijdens het onderzoek ter terechtzitting is gebleken.


Voorts wordt met betrekking tot de op te leggen onvoorwaardelijke gevangenisstraf het volgende overwogen
Verdachte heeft deel uitgemaakt van een groep mensen die gedurende een periode van een aantal jaren handelde in drugs. Verdachte zelf heeft gedurende een periode van ruim acht maanden meermalen samen met anderen heroïne en cocaïne verkocht en afgeleverd. Voorts heeft verdachte 6 gram cocaïne in zijn bezit gehad. Hard drugs brengen schade toe aan de volksgezondheid. Zij werken ook andere strafbare feiten in de hand die leiden tot grote financiële schade en een gevoel van onveiligheid in de maatschappij.


De rechtbank heeft acht geslagen op een voorlichtingsrapport van de Reclassering van de Stichting Leger des Heils te Rotterdam d.d. 11 december 2002 betreffende verdachte.

Verdachte is blijkens een hem betreffend uittreksel uit het algemeen documentatieregister reeds eerder en ook minder dan vijf jaar geleden voor strafbare feiten veroordeeld. De feiten zijn gepleegd gedurende de proeftijd van een eerdere deels voorwaardelijke veroordeling terzake van een overtreding van de Opiumwet hetgeen hem er kennelijk niet van heeft weerhouden onderhavige feiten te plegen. De rechtbank rekent verdachte dit zwaar aan. Een nieuwe (deels) voorwaardelijke gevangenisstraf acht de rechtbank gelet op deze omstandigheden niet op zijn plaats.

De vordering tenuitvoerlegging.

De rechtbank acht termen aanwezig voor toewijzing van de vordering van de officier van justitie d.d. 18 november 2002 tot tenuitvoerlegging van het voorwaardelijk deel van de gevangenisstraf waartoe verdachte werd veroordeeld bij onherroepelijk geworden vonnis van de politierechter in deze rechtbank d.d. 16 januari 2002 nu uit het onderzoek ter terechtzitting is gebleken dat verdachte de algemene voorwaarde niet heeft nageleefd doordat deze zich voor het einde van de proeftijd die bij voormeld vonnis was opgelegd en die eindigt op 30 januari 2004 wederom heeft schuldig gemaakt aan soortgelijke feiten.

De toepasselijke wetsartikelen.


De artikelen:
-	14g 47 en 57 van het Wetboek van Strafrecht;
-	2 en 10 van de Opiumwet en de daarbij behorende lijst I.



Beslissing.

De rechtbank 

verklaart in voege als overwogen wettig en overtuigend bewezen dat verdachte de bij dagvaarding onder 1 en 2 telastgelegde feiten heeft begaan en dat het bewezene uitmaakt:

medeplegen van opzettelijk handelen in strijd met het in artikel 2 eerste lid onder B van de Opiumwet gegeven verbod meermalen gepleegd;

medeplegen van opzettelijk handelen in strijd met het in artikel 2 eerste lid onder C van de Opiumwet gegeven verbod;

verklaart het bewezene en verdachte deswege strafbaar;

veroordeelt verdachte te dier zake tot:

gevangenisstraf voor de duur van 18 maanden;
 
bepaalt dat de tijd door verdachte vóór de tenuitvoerlegging van deze uitspraak in verzekering en voorlopige hechtenis doorgebracht bij de uitvoering van de opgelegde gevangenisstraf geheel in mindering zal worden gebracht;


in verzekering gesteld op :10 september 2002
in voorlopige hechtenis gesteld op :13 september 2002


gelast de tenuitvoerlegging van de straf voorwaardelijk opgelegd bij voormeld vonnis van de politierechter in deze rechtbank d.d. 16 januari 2002 gewezen onder parketnummer 09-037019-02 te weten: 

gevangenisstraf voor de duur van 1 maand;

verklaart niet bewezen hetgeen aan verdachte bij dagvaarding meer of anders is telastgelegd dan hierboven is bewezen verklaard en spreekt verdachte daarvan vrij.



Dit vonnis is gewezen door
mrs Timmermans voorzitter
De Graaf en Jalink rechters
in tegenwoordigheid van Van Dijk griffier
en uitgesproken ter openbare terechtzitting van deze rechtbank van 6 maart 2003.


parketnummer 09/753238-02
