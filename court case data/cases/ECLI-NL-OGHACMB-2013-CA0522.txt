

Datum uitspraak: 16 mei 2013				
Zaaknummer: H 22/13
Parketnummer: 500.01067/11
Tegenspraak




GEMEENSCHAPPELIJK HOF VAN JUSTITIE
van Aruba Curaçao Sint Maarten en
van Bonaire Sint Eustatius en Saba


V O N N I S

gewezen op het hoger beroep ingesteld tegen het vonnis van het Gerecht in eerste aanleg van Curaçao van 2 november 2012 in de strafzaak tegen de verdachte:


[verdachte]
geboren op [datum] 1971 in Curaçao
thans gedetineerd in het Huis van Bewaring in Curaçao.



Procesgang en onderzoek van de zaak 

Dit vonnis is gewezen naar aanleiding van het onderzoek op de terechtzittingen in eerste aanleg van 15 juni 2012 22 juni 2012 en 12 oktober 2012 zoals daarvan blijkt uit de processen-verbaal van die terechtzittingen alsmede van het onderzoek op de terechtzitting in hoger beroep van 25 april 2013 in Curaçao.

Het Hof heeft kennis genomen van de vordering van de (waarnemend) procureur-generaal mr. A.G. van der Schans en van hetgeen door de verdachte en diens raadsvrouw mr. M.J. Eisden naar voren is gebracht.

De procureur-generaal heeft gevorderd dat het Hof het vonnis waarvan beroep zal vernietigen en opnieuw rechtdoende aan de verdachte ter zake van de feiten 1 2 3 4 en 5 primair een gevangenisstraf zal opleggen voor de duur van zeven jaren met aftrek van voorarrest.

In eerste aanleg is de verdachte ter zake van het onder 1 2 3 4 en 5 primair tenlastegelegde veroordeeld tot een gevangenisstraf voor de duur van zes jaren met aftrek van voorarrest. De onder de verdachte in beslag genomen mobiele telefoon (Blackberry) model 8520 kleur zwart imeinummer [ ] met bijbehorende hoes en de mobiele telefoon (Blackberry) model 8900 kleur zwart/wit imeinummer [   ] is verbeurd verklaard. Voorts is aan de verdachte de teruggave gelast van de in beslag genomen mobiele telefoons te weten: (Blackberry) model 8900 kleur wit/zilver imeinummer [   ] (Nokia) model 1208 kleur zwart/donkergrijs imeinummer [   ] (Ice) model twilight touch. 


Zowel de verdachte als de officier van justitie heeft hoger beroep ingesteld.

Tenlastelegging


Aan de verdachte is met inachtneming van de in eerste aanleg gevorderde en toegewezen wijzigingen ten laste gelegd:…


Vonnis waarvan beroep


Het vonnis waarvan beroep kan niet in stand blijven omdat het Hof tot andere beslissingen komt.


Vrijspraak 

Het Hof acht niet bewezen hetgeen aan de verdachte onder 3 en 5 is ten laste gelegd zodat de verdachte hiervan zal worden vrijgesproken.


Bewezenverklaring

Het Hof acht bewezen hetgeen aan de verdachte onder 1 2 en 4 impliciet subsidiair is ten laste gelegd met dien verstande:


1.
dat hij in de periode van 1 januari 2011 tot en met 22 september 2011 te Curaçao heeft deelgenomen aan een organisatie bestaande uit verdachte en [a] en [b] en [c] en [d] en/of anderen 
welke organisatie tot oogmerk had het plegen van misdrijven 
namelijk het buiten het grondgebied van Curaçao (naar Nederland) brengen van cocaïne zijnde cocaïne een middel als bedoeld in artikel 1 van de Opiumlandsverordening 1960);



2.
dat hij op meerdere tijdstippen in de periode van 1 januari 2011 tot en met 22 september 2011 te Curaçao tezamen en in vereniging met anderen opzettelijk heeft uitgevoerd (vanuit Curaçao al dan niet via andere landen met eindbestemming Nederland) (waaronder mede begrepen “uitvoer” in de zin van artikel 1 lid 3 van de Opiumlandsverordening 1960) hoeveelheden cocaïne zijnde telkens een middel als bedoeld  in artikel 1 van de Opiumlandsverordening 1960


waaronder:


ongeveer 8 kilo op 15 september 2011 inbeslaggenomen aan boord van Martin Air-toestel MCM op luchthaven Schiphol te Nederland en
ongeveer 8 kilo op 15 september 2011 inbeslaggenomen aan boord van Martin Air-toestel MCI op luchthaven Reina Beatriz te Aruba en
ongeveer 8 kilo op 16 september 2011 inbeslaggenomen aan boord van Martin Air-toestel MCL op luchthaven Schiphol te Nederland;.



4
dat hij op meerdere tijdstippen gelegen in de periode van 1 december 2010 tot en met 22 september 2011 te Curaçao heeft  verworven en/of voorhanden gehad
meerdere motorrijtuigen waaronder
?	een BMW X5 gekentekend T 3-64 en
?	een Kia Sportage gekentekend G 99-36 en
?	een Chevrolet Corvette gekentekend F 6-84 en
?	een Toyota Cruiser gekentekend S 69-1 
terwijl hij telkens wist dat die voorwerpen –onmiddellijk of middellijk – afkomstig waren uit enig misdrijf;



Hetgeen meer of anders is ten laste gelegd is niet bewezen zodat de verdachte hiervan zal worden vrijgesproken.

Indien in de tenlastelegging taal- en/of schrijffouten voorkomen zijn deze verbeterd (cursief). De verdachte is daardoor niet geschaad in de verdediging.

Bewijsmiddelen

Het Hof grondt zijn overtuiging dat de verdachte het bewezenverklaarde heeft begaan op feiten en omstandigheden die in de bewijsmiddelen zijn vervat en die reden geven tot de bewezenverklaring.

In onderstaande bewijsmiddelen wordt tenzij anders vermeld verwezen naar paginanummers in het proces-verbaal inzake het onderzoek "Bermuda" opgemaakt door het Korps Politie Curaçao.

Feiten 1 en 2


Pagina 391 e.v. 
Proces-verbaal van politie d.d. 22 oktober 2011 voor zover inhoudende - zakelijk weergegeven - als verklaring van de verdachte [d]:



Het klopt dat het Martinair vliegtuig met registratienummer MCM door [verdachte] en ik met de naam “Maria” werd aangeduid. Dit op basis van het laatste letter van de registratie te weten “M”.
Het klopt dat het Martinair vliegtuig met registratienummer MCL door [verdachte] en ik met de naam “Linchi” werd aangeduid. Dit op basis van het laatste letter van de registratie te weten “L”.
Het klopt dat het Martinair vliegtuig met registratienummer MCI door [verdachte] en ik met de naam “Indira” werd aangeduid. Dit op basis van het laatste letter van de registratie te weten “I”.



Pagina 396 e.v. 
Proces-verbaal van politie d.d. 31 oktober 2011 voor zover inhoudende - zakelijk weergegeven - als verklaring van de verdachte [d]:

 
U confronteert mij met het feit dat door het onderzoeksteam een onderzoek bij het bedrijf Antillean Flight Services (AFS) werd gedaan. Uit dit onderzoek is gebleken dat het registratienummer van de vliegtuigen (MCL MCI en MCM) alleen op het gesloten circuit van het bedrijf gezien kan worden en dat alleen het personeel werkzaam bij de AFS belast met de Operations toegang heeft tot dit systeem. Dit klopt.


Pagina 290 e.v. 
Proces-verbaal van politie d.d. 26 september 2011 voor zover inhoudende - zakelijk weergegeven - als verklaring van de verdachte [b]:



	Een week voor 15 augustus 2011 werd ik door [verdachte] benaderd. Hij zei tegen mij dat hij 
een karweitje voor mij had en dat ik hiermee een bedrag van tweeduizend Antilliaanse 
guldens (NAf. 2.000-) zou kunnen verdienen. Ik vroeg aan [verdachte] wat het karweitje 
inhield. Hij zei tegen mij dat ik een doos inhoudende drugs voor hem op de luchthaven van 
Curaçao moest brengen. Ik stemde in met dat voorstel.
	[verdachte] had een wijze bedacht hoe ik de partij drugs voor hem op het platform zou zetten.



Op maandag 15 augustus 2011 omstreeks 12.00 uur kreeg ik een telefoontje van [verdachte]. 
Toen ik opnam zij hij “nu” tegen mij. Ik antwoordde hem dat het goed was. Zoals 
afgesproken reed ik met mijn zwart gelakte wagen naar het Curoil station bij de luchthaven 
en parkeerde naast de witgelakte SUV van [verdachte]. Ik bleef in mijn wagen zitten en zag 
dat [verdachte] een bruinkleurige kartonnen doos vanuit de kofferbak van zijn wagen haalde 
en deze aan mij overhandigde. Ik deed het portier van mijn wagen open nam deze en zette 
die op de zitbank naast mij. Ik voelde dat in de doos wat zat en wist dat dit de drugs was. Toen ik de doos met drugs van [verdachte] overnam zei [verdachte] tegen mij dat hij mij na ongeveer vijfenveertig (45) minuten à vijftig (50) minuten zou bellen om naar het platform te komen waar ik hem zou vinden. Tevens zei hij tegen mij dat morgen hetzelfde zou gebeuren. Hierna reed ik terug naar het kantoor van de Hato Handling. Ik parkeerde mijn wagen wat dichter bij de voordeur van de loods van de Hato Handling zodat ik gemakkelijker de doos met drugs via de loods op het platform kon krijgen. Eenmaal geparkeerd stopte ik de doos met drugs in een plastic vuilniszak en liep het gebouw van de Hato Handling binnen. Vervolgens heb ik de vuilniszak inhoudende de doos met drugs verscholen en bleef ik in afwachting van het telefoontje van [verdachte]. Omstreeks 16:00 uur kreeg ik een telefoontje van [verdachte]. Toen ik opnam zei hij tegen mij “Nu”. Op dat moment zette ik de vuilniszak op een trekker en via de loods van de Hato Handling bracht ik de vuilniszak inhoudende de doos naar [verdachte] toe. Op dat moment was [verdachte] op het platform bij het oude gebouw van de luchthaven. [verdachte] stond beneden het uitwuifterras bij het oude gebouw van de luchthaven waar de high loaders en vrachtcontainers van de vliegtuigen normaliter worden geparkeerd. [verdachte] stond naast de gele high loader. Eenmaal bij hem nam [verdachte] de vuilniszak inhoudende de doos over en zette deze op de grond. Na de overdracht ging ik 
terug naar de Hato Handling en ging ik verder met mijn werkzaamheden.



Hetzelfde heeft zich herhaald op dinsdag 16 augustus 2011 en op woensdag 17 augustus 
2011. Ik moet aangeven dat toen ik op 17 augustus 2011 de doos met drugs van [verdachte] 
overnam hij niets tegen mij zei. Hierbij begreep ik dat de volgende dag te weten 18 
augustus 2011 niets zou gebeuren.



	Op woensdag 17 augustus 2011 in de avonduren gaf [verdachte] mij een geldbedrag van 
tweeduizend Antilliaanse guldens (NAf. 2.000-) opgerold in een bruinkleurige papieren zak. Hij zei tegen mij dat dat voor mijn eerste bewezen dienst was. Ik werd betaald omdat ik op maandag 15 augustus 2011 een partij drugs op het platform voor [verdachte] heb gebracht en deze aan hem heb overgegeven.
Op 18 augustus 2011 gaf [verdachte] mij een geldbedrag van zevenhonderdvijftig EURO’s dat opgerold was in een bruinkleurige papieren zak. [verdachte] zei tegen mij dat dat voor mijn tweede bewezen dienst was. Ik werd betaald omdat ik op 16 augustus 2011 een partij drugs op het platform voor [verdachte] heb gebracht en deze aan hem heb overgegeven.


Op 20 augustus 2011 gaf [verdachte] mij een geldbedrag van tweeduizend Antilliaanse guldens (NAf. 2.000-) dat opgerold was in een bruinkleurige papieren zak. Hij zei tegen mij dat dat voor mijn derde bewezen dienst was. Ik werd betaald omdat ik op 17 augustus 2011 een partij drugs op het platform voor [verdachte] heb gebracht en deze aan hem heb overgegeven.
 

Pagina 591 e.v. 
Een proces-verbaal van bevinding in de wettelijke vorm opgemaakt en op 29 augustus 2011 gesloten en getekend door [  ] inspecteur bij het Korps Politie Curaçao voor zover inhoudende als verklaring van de verbalisant -zakelijk weergegeven:


Van de chef beveiliging heb ik inlichtingen verkregen van Martinair toestellen welke op bovengenoemde data de route Curaçao-Nederland hebben aangedaan:


-	Op 15 augustus 2011 Martinair toestel met registratienummer MCM;
-	Op 16 augustus 2011 Martinair toestel met registratienummer MCL;
-	Op 17 augustus 2011 Martinair toestel met registratienummer MCI.




Pagina 324 e.v. 
Proces-verbaal van politie d.d. 27 september 2011 voor zover inhoudende - zakelijk weergegeven - als verklaring van de verdachte [c]:



	Ik heb deze klus twee (2) keer gedaan. Het was twee (2) dagen achter elkaar in dezelfde 
	maand. U houdt mij voor dat bij gehouden politie observatie is gebleken dat ik op maandag 
12 september 2011 de man bijgenaamd  [verdachte] bij Aqualectra had ontmoet. Voorts 
houdt u mij voor dat de telefoons in gebruik bij  [verdachte] met machtiging van de 
rechter-commissaris werden afgeluisterd. Uit een telefoongesprek is gebleken dat ik op verzoek van  [verdachte] hem op die dag bij Aqualectra moest ontmoeten.
Het was op zondag de dag voordat ik “[verdachte]” bij Aqualectra had moeten ontmoeten dat hij 
een offerte voor mij had inhoudende dat ik een zak inhoudende drugs via een open luik op 
het voormalige uitwuifterras bij de luchthaven van Curaçao voor hem tegen betaling moest gooien op het platform. Voor deze dienst zou hij mij een geldbedrag van vierduizend guldens (FL. 4.000) betalen. Ik ging met zijn voorstel akkoord.
Op de volgende dag maandag in de late morgenuren werd ik door  [verdachte] 
opgebeld. [verdachte] deelde mij mede om hem bij Aqualectra te Otrabanda te 
ontmoeten. Omstreeks 12.00 uur ben ik [verdachte] bij de banken voor het gebouw van Aqualectra 
tegengekomen. Daar werd afgesproken dat wanneer [verdachte] bij zijn werk bij de luchthaven 
aankomt  op de parkeerplaats hij mij zal bellen om de zak inhoudende drugs bij hem te 
komen ophalen om deze via het open luik op het uitwuifterras voor hem op het platform te 
gooien. Op die bewuste dag had ik om 13.30 uur dienst. Na 17.00 uur werd ik door [verdachte] 
opgebeld. Hij deelde mij mede dat hij buiten stond en dat ik bij hem moest komen. Ik heb 
hem ter hoogte van Curoil ontmoet. Ik had een lege zwartkleurige handtas bij mij. Ik stapte bij 
[verdachte] in de auto. Hij reed naar het voormalige uitwuifterras. Op de grond voor de zitbank van de mede-inzittende zag ik een pak opgerold in een gele jas. In opdracht van [verdachte] moest ik het pak in mijn zwarte handtas stoppen. Hierna stapte ik uit de auto van [verdachte] en rende naar het uitwuifterras. Zijnde boven had ik de tas met inhoud via het open luik op het uitwuifterras 
met een wit touw naar beneden gezakt. Ik had het touw zelf meegebracht. Nadat ik dit 
gedaan had liep ik terug naar mijn werk. Nadat [verdachte] mij had afgezet reed hij vandaar weg. 
Later op de avond zag ik hem weer. Hij deelde mij mede dat het morgen hetzelfde zal 
worden. Ik begreep dat ik de volgende dag weer een partij drugs via het open luik op het 
uitwuifterras moest laten zakken. [verdachte] verricht werkzaamheden voor de 
vliegtuigen met bestemming Nederland namelijk Martinair en KLM. Hij is een supervisor en 
werkt meestal op een high loader. Volgens mij is de kleur van de high loader geel.



U houdt mij voor dat uit een gehouden onderzoek is gebleken dat ik ook op dinsdag 13 
september 2011 een partij verdovende middelen voor [verdachte] het luchthaventerrein heb 
binnengesmokkeld. Voorts houdt u mij voor dat dit weer op dezelfde wijze heeft 
plaatsgevonden dus via een open luik bij het voormalige uitwuifterras.
Op dinsdag 13 september 2011 om 13.00 uur of 13.30 uur had ik dienst. Voor de middag 
werd ik door [verdachte] gebeld. Hij deelde mij mede dat de vlucht eerder zal zijn.
Omstreeks 17.30 uur belde [verdachte] mij op en zei dat hij buiten stond. Hij vroeg mij naar buiten 
te komen. Hierna liep ik naar [verdachte] toe die ter hoogte van de hoofdingang van de luchthaven 
stond. Ik stapte in de auto. Iemand had hem gebeld en stelde hem op de hoogte dat er 
mensen aanwezig waren op het uitwuifterras en dat hij dit aan mij moest vertellen. Ik zei 
tegen hem dat het geen probleem was. De zwarte handtas inhoudende drugs lag op de 
achterzitbank van de auto van [verdachte]. Hierna werd ik via de parkeerplaats voor de luchthaven bij het uitwuifterras afgezet met de handtas inhoudende drugs. Ik rende naar het uitwuifterras alwaar ik de handtas inhoudende drugs via het open luik op het uitwuifterras naar binnen liet zakken door middel van een touw.
De volgende dag omstreeks 13.00 uur ging ik werken. [verdachte] gaf mij een witte enveloppe inhoudende een geldbedrag. Het bedroeg drieduizend negenhonderd Euro’s (€ 3.900-) de betaling voor de werkzaamheden die ik voor [verdachte] op maandag en dinsdag had gedaan.  



Pagina 27 e.v. van het proces-verbaal zaaksdossier 01 
Een proces-verbaal op 12 januari 2012 gesloten en getekend door [   ] en [   ] respectievelijk hoofdagent en inspecteur bij het Korps Politie Curaçao voor zover inhoudende als relaas van de verbalisanten -zakelijk weergegeven:



           Uit onderzoek bij de chef beveiliging van de Nederlandse Luchtvaartmaatschappijen 
             Koninklijke Luchtvaartmaatschappij (K.L.M.) en Martinair te Curaçao blijkt het volgende:



Op 12 september 2011 was het Martinair toestel met registratienummer MCM vanuit Curaçao naar Nederland vetrokken;
Op 13 september 2011 was het Martinair toestel met registratienummer MCI vanuit Curaçao naar Nederland afgereisd.


Uit een ingesteld onderzoek bleek dat het Martinair toestel met registratienummer MCM welke op 12 september 2011 Curaçao heeft aangedaan en vervolgens naar Nederland is vertrokken in een hangar op Schiphol werd gestationeerd en voor een paar dagen niet zou worden ingezet. Voorts dat het Martinair toestel met registratienummer MCI in de lucht onderweg naar Aruba was en omstreeks 17:00 uur zou landen.


Pagina 1299 e.v. 
Proces-verbaal van bevindingen met mutatienummer PL27RR/11-069273 in de wettelijke vorm opgemaakt op 16 september 2011 door [  ] opsporingsambtenaar bij de Koninklijke Marechaussee District Schiphol Brigade Recherche & Informatie voor zover inhoudende - zakelijk weergegeven - als verklaring van de verbalisant:



Op 15 september 2011 werd ik benaderd door de teamleider van het CargoHarc-team. Hij 
deelde mij mede dat er informatie was binnengekomen dat aan boord van een vliegtuig van 
Martinair met registratienummer PH-MCM verdovende middelen verborgen moeten zijn. Door 
mij is in samenwerking met [x] [y] [z] en [q] een search 
uitgevoerd in het voorste vrachtruim nabij locatie “12 R”. [z] tilde de isolatielaag naast de 
locatie R 12 op en wij zagen daar een langwerpig grijs voorwerp zitten. Uit kennis en ervaring 
vermoedde ik dat in het voornoemde pakket wel eens verdovende middelen verborgen 
kunnen zitten. Ik hoorde [z] aan een persoon van de technische dienst werkzaam bij 
Martin Air vragen om een stuk van de zijwand te openen dat naast de locatie R 12 is 
gelokaliseerd. Nadat dit stuk zijwand was geopend heeft [z] twee in grijze ducktape 
verpakte langwerpige  voorwerpen achter de isolatielaag vandaan getrokken. Ik wist dat het 
hier om 8 zogenaamde kilo blokken met vermoedelijk cocaïne ging. De 8 blokken zijn per 4 
met grijze ducktape aan elkaar vastgemaakt waardoor er twee langwerpige blokken zijn
ontstaan. Deze twee langwerpige blokken passen precies tussen twee spanten van het
vliegtuig. Op 15 september 2011 heb ik beide blokken in beslag genomen en overgebracht
naar het kantoor van het CargoHarc-team te Schiphol.



Pagina 1303 e.v. 
Proces-verbaal van bevindingen met mutatienummer PL27RR/11-069273 in de wettelijke vorm opgemaakt op 22 september 2011 door [   ] en [   ] respectievelijk opsporingsambtenaar en wachtmeester 1e klasse bij de Koninklijke Marechaussee District Schiphol Brigade Recherche & Informatie/Operationele Recherche CargoHarc Team voor zover inhoudende - zakelijk weergegeven - als verklaring van de verbalisanten:


Op 19 september 2011 is door ons de verdovende middelen zending geregistreerd onder mutatienummer: PL27RR/11-069273 aan een nader onderzoek onderworpen waarbij door ons het volgende is bevonden.


Door ons werden 2 langwerpige in grijze duck-tape verpakte pakketten aangetroffen. Deze 
pakketten zijn door ons gemerkt met “A” en “B”. Elk langwerpig pakket bestond uit 4 
zogenaamde kiloblokken met vermoedelijk cocaïne. De zogenaamde kiloblokken zijn 
gemerkt met A a A b A c A d en B a B b B c en B d. Elk kiloblok is zowel bruto als netto 
gewogen. Alle aanwezige kiloblokken zijn door mij eerste verbalisant bemonsterd.


Tijdens het uitpakken van de zogenaamde kiloblokken bleek bij elk kiloblok tussen de grijze duck-tape en het zwarte plastic een plaatje aanwezig te zijn van een wit-kleurige jeep met op de voorruit aangebracht het woord “PANACA”.

Kilopakket 	     Bruto gew.       Netto gew.       Monsternr.


Kilopakket A a        1.25200 gr.     1.00400 gr.    AAAJ4373NL
Kilopakket A b        1.21400 gr.        99400 gr.    AAAJ4374NL
Kilopakket A c        1.23000 gr.        99600 gr.    AAAJ4375NL
Kilopakket A d	     1.23900 gr.        99900 gr.    AAAJ4376NL
Kilopakket B a        1.24600 gr.     1.00500 gr.    AAAJ4377NL
Kilopakket B b        1.21700 gr.     1.00100 gr.    AAAJ4378NL
Kilopakket B c        1.22500 gr.     1.00100 gr.    AAAJ4379NL
Kilopakket B d        1.22700 gr.     1.00300 gr.    AAAJ4380NL
			     ==========   =========
	Totaal gewicht        9.85000 gr.     8.00300 gr.



	De van deze zending afgenomen representatieve monsters zullen zo spoedig mogelijk ter 
analyse worden overgebracht naar het Nederlands Forensisch Instituut te ’s Gravenhage.



Pagina 1335 e.v.
Een geschrift te weten een rapport van het Nederlands Forensisch Instituut opgemaakt op 6 oktober 2011 door[  ] NFI-deskundige forensische drugsanalyse voor zover inhoudende - zakelijk weergegeven - als bevindingen van genoemde deskundige:



Resultaten en conclusie
De monsters met kenmerk AAAJ4373NL tot en met AAAJ4380NL bevatten cocaïne.



Pagina 1487 e.v.  
Proces-verbaal met mutatienummer 120350 in de wettelijke vorm opgemaakt en ondertekend op 23 september 2011 door [  ] en [  ] beiden brigadier 1e klasse bij het Korps Politie Aruba Divisie Centrale Recherche Unit Georganiseerde Criminaliteit voor zover inhoudende - zakelijk weergegeven - als verklaring van de verbalisanten:



	Op 15 september 2011 begonnen wij aan een gericht en stelselmatig onderzoek in de 
	voorste vracht- en bagageruimte van het Martin Air toestel model MCI voorzien van de naam 
	Prins Pieter-Christiaan. Het onderzoek richtte zich op de rechter zijwand. Alhier bevond zich 
	een compartiment 12 R Drivebay dat middels een ritssluiting opengemaakt kan worden. Dit 
	compartiment werd geopend. In bedoeld compartiment zagen wij een zekeringkast. Wij 
	zagen dat links van en achter deze zekeringkast een geelachtig isolatiemateriaal bevestigd 
	was. Nadat ik een gedeelte van het isolatiemateriaal opzij schoof zagen wij tussen het 
isolatiemateriaal en de buik van het vliegtuig twee grijze langwerpige pakketten. Deze 
langwerpige pakketten werden verwijderd. Wij zagen dat deze langwerpige pakketten elk 
kennelijk vier kleinere rechthoekige pakketten inhielden. Het vermoeden rees dat deze 
pakketten verdovende middelen inhielden. Deze twee langwerpige pakketten werden in het 
belang van het onderzoek in beslag genomen.



Pagina 1493 e.v. 
Proces-verbaal met mutatienummer 120350 van wegen testen en verzenden van monsters naar het Laboratorium in de wettelijke vorm opgemaakt en op 17 september 2011 gesloten en ondertekend door [  ] brigadier 1ste klasse bij het Korps Politie Aruba Divisie Centrale Recherche Unit Georganiseerde Criminaliteit voor inhoudende - zakelijk weergegeven – als verklaring van de verbalisant:


Op 16 september 2011 heb ik een onderzoek ingesteld naar de inhoud en samenstelling van de twee (2) grijze langwerpige pakketten inbeslaggenomen op een Martinair toestel voorzien van de naam Prins Pieter Christiaan. Ik zag dat deze twee langwerpige pakketten die ik heb gewaarmerkt met letter A respectievelijk B verpakt althans omwikkeld waren in grijs plakband de zogenaamde duct tape. Ik heb de duct tape van beide pakketten verwijderd. Ik zag dat elk langwerpig pakket vier (4) kleinere rechthoekige pakketten inhield. Ik zag voorts dat alle rechthoekige pakketten verpakt waren met duct tape. Vervolgens heb ik deze rechthoekige pakketten die verwijderd werden uit het met A gewaarmerkte met A1 tot en met A4 gewaarmerkt. Dit werd eveneens met de rechthoekige pakketten uit het gewaarmerkte met B gedaan te weten B1 tot en met B4. Hierna heb ik van alle acht (8) rechthoekige pakketten de duct-tape verwijderd. Ik zag voorts dat elke pakket verpakt was in een zwart plastic verpakkingsmateriaal waarop een afbeelding van een witkleurige vierwielige motorrijtuig geplakt was. Ik zag dat de voorruit van het motorrijtuig voorzien was van het woord: Panaca. Vervolgens heb ik het zwarte plastic verpakkingsmateriaal verwijderd. Ik zag dat alle pakketten voorzien waren van een zwarte ballon. Deze zwarte ballonnen werden verwijderd waarna ik zag dat wederom alle rechthoekige pakketten verpakt waren in een tweede zwarte ballon. De tweede ballon werd eveneens verwijderd. Hierna zag ik voorts dat alle rechthoekige pakketten verpakt waren in transparant plakband. Ik zag dat alle pakketten een wit op cocaïne gelijkende substantie inhielden. Uit kennis en ervaring weet ik dat deze rechthoekige pakketten cocaïne kiloblokken worden genoemd. Het totale gewicht van de pakketten (de som van A1 t/m A4 + B1 t/m B4) bedraagt 8.2511 gram. Vervolgens heb ik een kleine hoeveelheid van de substantie vanuit het gewaarmerkte met A3 en B2 genomen en gedaan in twee (2) afzonderlijke potjes ten einde deze potjes naar het Landslaboratorium Aruba te verzenden met het verzoek om na te gaan of de inhoud van deze potjes onder de bepalingen van de Landsverordening Verdovende Middelen valt. 


Pagina 1503 e.v.
Een geschrift te weten een rapport van het Landslaboratorium Aruba Afdeling Toxicologie en Farmacokinetiek opgemaakt op 30 september 2011 op ambtsbelofte door [  ] toxicoloog voor zover inhoudende - zakelijk weergegeven - als bevindingen van genoemde deskundige:



Onderzoek 
Het potje met waarmerk A3 bevat cocaïne.
Het potje met waarmerk B2 bevat cocaïne.



Pagina 1338 
Proces-verbaal van bevindingen in de wettelijke vorm opgemaakt op 16 september 2011 door [  ] opsporingsambtenaar van de Belastingdienst/FIOD bij de Koninklijke Marechaussee District Schiphol FIOD Douane CargoHarc Team voor zover inhoudende - zakelijk weergegeven - als verklaring van de verbalisant:



	Op vrijdag 16 september 2011 heb ik op verzoek van mijn coördinator [  ] van 
Noorden een onderzoek ingesteld in het voorste vrachtruim van een vliegtuig van Martinair. Het betrof het vliegtuig met registratie PH-MCL. Omstreeks 11:30 uur werd dit vliegtuig gedocked op vliegtuigopstelplaats E09.


Ik heb ter hoogte van locatie R12 een flap open laten ritsen door een TD’er. Achter deze flap bevindt zich een technisch gedeelte. Achter en naast dit technische gedeelte bevinden zich isolatiematten. Deze matten liggen tegen de wanden van de romp van het vliegtuig. Ik heb een stuk van een van deze matten verwijderd. Nadat ik dit gedaan had zag ik twee langwerpige pakketten. Ik zag dat deze pakketten waren voorzien van grijskleurig duck tape. Op grond van mijn kennis en ervaring die ik heb opgedaan bij de douane en binnen het CargoHarcteam vermoedde ik dat deze pakketten verdovende middelen zouden kunnen bevatten. Vervolgens heb ik de twee langwerpige pakketten uit de verbergplek gehaald.


Pagina 1339  
Proces-verbaal van bevindingen met mutatienummer PL27RR/11-069976 in de wettelijke vorm opgemaakt op 16 september 2011 door [   ] opsporingsambtenaar bij de Koninklijke Marechaussee District Schiphol Brigade Recherche & Informatie/Operationele Recherche CargoHarc Team voor zover inhoudende - zakelijk weergegeven - als verklaring van de verbalisant:


Op 16 september 2011 heb ik twee in grijze ducktape verpakte langwerpige blokken met in ieder langwerpig blok 4 zogenaamde kiloblokken met vermoedelijk cocaïne in beslag genomen. 


Voornoemde blokken waren op 16 september 2011 door [z] werkzaam bij 
het CargoHarc-team in een vliegtuig van Martinair met registratienummer PH-MCL tijdens een vliegtuig search aangetroffen. Voornoemd vliegtuig was die ochtend omstreeks 11.15 uur op Schiphol geland. 


Op 16 september 2011 omstreeks 13.00 uur waren voornoemde 2 langwerpige blokken door [z] aan mij overhandigd.


Pagina 1341 e.v. 
Proces-verbaal van bevindingen met mutatienummer PL27RR/11-069976 in de wettelijke vorm opgemaakt op 20 september 2011 door [   ] en [  ] respectievelijk opsporingsambtenaar en wachtmeester 1e klasse bij de Koninklijke Marechaussee District Schiphol Brigade Recherche & Informatie/Operationele Recherche CargoHarc Team voor zover inhoudende - zakelijk weergegeven - als verklaring van de verbalisanten:


Op 19 september 2011 is door ons de verdovende middelen zending geregistreerd onder mutatienummer: PL27RR/11-069976 aan een nader onderzoek onderworpen waarbij door ons het volgende is bevonden.


Door ons werden 2 langwerpige in grijze duck-tape verpakte pakketten aangetroffen. Deze 
pakketten zijn door ons gemerkt met “A” en “B”. Elk langwerpig pakket bestond uit 4 
zogenaamde kiloblokken met vermoedelijk cocaïne. De zogenaamde kiloblokken zijn 
gemerkt met A a A b A c A d en B a B b B c en B d. Elk kiloblok is zowel bruto als netto 
gewogen. Alle aanwezige kiloblokken zijn door mij eerste verbalisant bemonsterd.


Tijdens het uitpakken van de zogenaamde kiloblokken bleek bij elk kiloblok tussen de grijze duck-tape en het zwarte plastic een plaatje aanwezig te zijn van een wit-kleurige jeep met op de voorruit aangebracht het woord “PANACA”.


Kilopakket 	     Bruto gew.       Netto gew.       Monsternr.
Kilopakket A a        1.24600 gr.        99900 gr.    AAAJ4365NL
Kilopakket A b        1.20100 gr.        99300 gr.    AAAJ4366NL
Kilopakket A c        1.23900 gr.        99700 gr.    AAAJ4367NL
Kilopakket A d	     1.24500 gr.     1.00000 gr.    AAAJ4368NL
Kilopakket B a        1.11100 gr.     1.01200 gr.    AAAJ4369NL
Kilopakket B b        1.19500 gr.        99700 gr.    AAAJ4370NL
Kilopakket B c        1.24500 gr.     1.00700 gr.    AAAJ4371NL
Kilopakket B d        1.21200 gr.        99700 gr.    AAAJ4372NL
			     ==========   =========
	Totaal gewicht        9.80500 gr.     8.00200 gr.
De van deze zending afgenomen representatieve monsters zullen zo spoedig mogelijk ter 
analyse worden overgebracht naar het Nederlands Forensisch Instituut te ’s Gravenhage.



Pagina 1369 e.v.
Een geschrift te weten een rapport van het Nederlands Forensisch Instituut opgemaakt op 6 oktober 2011 door [  ] NFI-deskundige forensische drugsanalyse voor zover inhoudende - zakelijk weergegeven - als bevindingen van genoemde deskundige:



Resultaten en conclusie
De monsters met kenmerk AAAJ4365NL tot en met AAAJ4372NL bevatten cocaïne.




Pagina 20 e.v.
Een proces-verbaal in de wettelijke vorm opgemaakt en op 24 september 2011 gesloten en getekend door [  ] en [  ] beiden brigadier van politie bij het Korps Politie Curaçao voor zover inhoudende als verklaring van de verdachte -zakelijk weergegeven-:


Ik ben werkzaam bij de luchthaven als Ramp Supervisor bij Martinair KLM en Cargolux. Mijn werkzaamheden is onder anderen laden en lossen van vliegtuigen en als het klaar is controleren of alles in orde is.



Pagina 26 e.v.
Een proces-verbaal in de wettelijke vorm opgemaakt en op 28 september 2011 gesloten en getekend door [ ] en [  ] beiden brigadier van politie bij het Korps Politie Curaçao voor zover inhoudende als verklaring van de verdachte -zakelijk weergegeven-:



VV: U vraagt mij of ik in het bezit ben of was van mobiele telefoons voorzien van de aansluitnummers 515-8855 en 510-3251.
AV: Ik moet zeggen dat ik gebruik maakte van bedoelde nummers. Ik heb deze voor ongeveer acht (8) maanden in gebruik.




Pagina 1541 t/m 1574
Een proces-verbaal in de wettelijke vorm opgemaakt en op 4 december 2011 gesloten en getekend door [  ] en [  ] respectievelijk hoofdagent en inspecteur bij het Korps Politie Curaçao voor zover inhoudende als relaas van de verbalisanten -zakelijk weergegeven:



In dit proces-verbaal is opgenomen een selectie van uitgewerkte tapgesprekken. 
Elk tapgesprek is voorzien van de letter T en een opvolgend nummer



Voor de leesbaarheid van deze gesprekken zijn alleen de achternamen van de hierna te noemen verdachten vermeld:
[verdachte]		= [verdachte]
[a]			= [a]
[b]			= [b]
[c]			= [c]
[d]			= [d]



T-05 09-08-2011 om 14:26 uur belt [verdachte] met nummer 515-8855 naar [d] op nummer 560-3635
[verdachte]: Het was om je te vragen hoe het is met Lulu ~ NNman: ahh ~[verdachte]: Wanneer het komt ~ NNman: ahh ok goed ~ [verdachte]: Kan je het meteen voor me nagaan? ~ NNman: Nu direct kan ik niet. Ik moet ook wachten totdat ze weg zijn ~[verdachte]: ok ok ~ NNman: Nu wil je het toch weten? ~ [verdachte]: Ja man ~ NNman: Goed ik ga kijken nu ben ik bij de dokter dus als ik klaar ben ga ik dat voor je kijken ~ [verdachte]: Goed laat me weten.



T-06 09-08-2011 om 15:42 uur belt [verdachte] met nummer 515-8855 naar [d] op nummer 560-3635
NNman: Er is niks man. [ ] en [] en die stomme mensen zijn er ~ [verdachte]: [] wanneer komt zij bij je? ~ NNman: [] komt waarschijnlijk morgen en daarna komt [] ~ [verdachte]: Ok goed ~ NNman: Daarna kan ik niet verder kijken. Morgen wel ~ [verdachte]: Ok goed ~ NNman: Ik zal voor je kijken. 



T-11 11-08-2011 om 22:09 uur belt [verdachte] met nummer 515-8855 naar [d] op nummer 560-3635
[verdachte]: Hoe is met je rooster? ~ NNman: Ik heb het ~ [verdachte]: Je hebt het?
NNman: Ja maar morgen kan ik kijken. Vandaag kan ik niet meer kijken ~ 
[verdachte]: Maar wat is er welke vliegtuigen zijn er morgen? ~ NNman: Ik heb tot en met zaterdag gekeken maar ik heb het niet opgeschreven. Zaterdag heb ik [ ] gezien ~ [verdachte]: Voor zaterdag? ~ NNman: Ja. Ik heb [] gezien ~ [verdachte]: Alweer []? ~ NNman: Ja ~ [verdachte]: Ok ~ NNman: Lulu heb ik in geen van die dagen gezien ~ [verdachte]: Nee maar ik heb Lulu niet meer nodig ~ NNman: ok morgen ~ [verdachte]: ja ~ NNman: Wacht even. Ik weet niet of het [ ] is voor morgen ~ 
[verdachte]: Morgen is het [ ] ~ NNman: Ik ben niet 100% zeker want toen je me belde had ik ze al bekeken en ik had ze niet opgeschreven ~ [verdachte]: Nee maar hou het voor jou. Die is voor jou ~ NNman: ja ja ~ [verdachte]: Ga nergens met hem mee hou die naast 	jou bed ~ NNman: Wat rustig rustig ~ [verdachte]: ok ~ NNman: Ik weet mijn systeem.



T-12 12-08-2011 om 09:06 uur belt [d] op nummer 839-1210 met [verdachte] op nummer 515-8855
NNman: Is het onder controle? ~ [verdachte]: Rustig man ~ [verdachte]: Hoe is het met dat ding? ~ NNman: Wat? ~ [verdachte]: Is het vroeg vandaag? ~ NNman: Ja nee op tijd. ~ [verdachte]: Ok goed. Hoe laat 12 uur? ~ Nman: Nee 1 uur ~ [verdachte]: Ok wat voor goed? 	~ NNman: Je weet het. Vandaag zal dinges komen. [] ~ [verdachte]: En wat voor goeds broer? ~ NNman: Morgen is het [ ] en [  ] ~ [verdachte]: Weet je wie ik in lange tijd niet heb gezien? [ ]. Lang geleden man ~ NNman: Ja ze was wel in de buurt ~ [verdachte]: Ok ~ NNman: Ja ze was gekomen. Ze was een paar dagen komen werken en daarna weggegaan.




T-13 13-08-2011 om 12.34 uur belt [a] op nummer 511-3751 met [verdachte] op nummer 510-3251
[a] vraagt aan [verdachte] of hij hen kan ontmoeten onder de boom alwaar zij elkaar eerder die dag ontmoet hadden om iets met [verdachte] te bepraten. Verder zegt [a] dat hij [verdachte] maandag zal opzoeken om bonen te gaan eten.



T-18 14-08-2011 om 12:35 uur belt [d] op nummer 839-1210 met [verdachte] op nummer 510-3251
[verdachte]: Hoe laat komen die dingen? ~ NNman: De eerste is er omstreeks half twee kwart voor twee. De tweede is wel op tijd half zeven ~ [verdachte]: welke is die? ~ NNman: Martin Air ~ [verdachte]: Het komt om half zeven vandaag? ~ NNman: Ja of zelfs vroeger ~ [verdachte]: Is alles goed? ~ NNman: Ja je weet wel ~ [verdachte]: Hé je moet voor me kijken of [ ] een deze dagen komt. Je hebt jou rooster toch? ~ NNman: Ja maar die ene Lulu ~ [verdachte]: Wanneer vandaag? ~ NNman: Maandag. Laat mij kijken welke nog meer. Ja ik heb met Lulu gesproken misschien is hij er maandag. ~ [verdachte]: Maar ik heb hem niet nodig ~ NNman: vanaf gisteren. Nee. Lulu hoe heet die andere [  ] ook op dinsdag ~ [verdachte]: Wie is die? ~ NNman: [ ]. Ben je er? ~ [verdachte]: Ik zei dat ik [ ] nodig heb ~ NNman: Nee die is gegaan. Die is die ene van gisteren toch? [ ] was er ~ [verdachte]: Maar denk eraan het moet naar een balletles. Volgende week dan. Ik denk over vijf dagen ongeveer ~ NNman: Goed ik ga kijken ik zal voor je een kijkje blijven nemen.



T-19 14-08-2011 om 20.06 uur belt [verdachte] met nummer 515-8855 naar [a] op nummer 522-6233
[verdachte] zegt: nee je bent niet serieus want je sluit je telefoon en ik heb je gebeld. ~ [a]: nee daarom heb ik ook beslist jou te bellen. ~ [verdachte]: ok ~ [a]: Ik heb hem gezegd dat de auto vermoedelijk morgen gereviseerd gaat worden en dan hebben we het weer helemaal goed begrijp je? ~ [verdachte]: ja ja ja ~ [verdachte]: Ik kom ~ [a]: Ok goed ik wacht op je.



15 augustus 2011
T-20 15-08-2011 om 01.13 uur belt [verdachte] met nummer 515-8855 naar [d] op nummer 670-1205
[verdachte]: Is alles hetzelfde gebleven? ~ NNman: heb je dan mijn sms-berichten niet gekregen? ~ [verdachte]: ja ik heb drie uur vijfenveertig gezien ~ NNman: ja verder weet ik niet meer. Ik wacht tot [ ] komt zodat ik kan kijken. ~ [verdachte]: ok goed laat mij dan weten vriend. ~ NNman: goed.



T-21 15-08-2011 om 10:15 uur belt [d] op nummer 839-1210 met [verdachte] op nummer 510-3251
NNman: ai we zijn er we zijn er ~ [verdachte]: ok ok ~ [verdachte]: heb je iets voor mij gekeken? ~ NNman: ja eh niets belangrijk ~ [verdachte]: ok ~ NNman: Lulu. ~ [verdachte]: Is Lulu er vandaag? ~ NNman: Uhum [  ] [] ~ [verdachte]: ook? ~ NNman: ja. ` [verdachte]: Kan niet anders. Die is voorbij gegaan. ~ NNman: Ja zie je die vind je hier niet. Die hoeren. ~ [verdachte]: nee nee nee. Nu hoe is het met de andere is het op tijd? ~ NNman: ja ja Ik denk dat het omstreeks kwart voor acht of acht uur zal zijn. ~ [verdachte]: kwart voor of acht uur ongeveer. ~ NNman: Hangt af hoe die pannenkoeken daarboven het afhandelen. ~ [verdachte]: Ik hoop dat ze het voor mij niet verpesten ~ NNman: wel ja ~ [verdachte]: om hoe laat is de KLM er? ~ NNman: op tijd het komt vroeg aan kwart over een half twee ongeveer. ~ [verdachte]: ok goed. 



T-22 15-08-2011 om 11.26 uur belt [verdachte] met nummer 510-3251 naar [a] op nummer 522-6233
NNman: ben je er al? ~ [verdachte]: ja maar waar ben je? ~ NNman: daar ~ [verdachte]: ik zie niet ~ NN-man: ga naar rechts en blijf dan links naar beneden komen. ~ [verdachte]: ok rechts en dan links ok goed rustig.



T-23 15-08-2011 om 11.35 uur belt [verdachte] met nummer 515-8855 naar [b] op nummer 675-8786
[verdachte] zegt dat hij er is. [b] [b] zegt dat hij om 12.00 uur aankomt. 



T-27 15-08-2011 om 17.19 uur belt [verdachte] met nummer 515-8855 naar [b] op nummer 675-8786
[verdachte] stuurt bericht naar [b]. Hoe is het mijn sleutel (vriend). Is alles goed.  



T-28 15-08-2011 om 17.20 uur belt [b] op nummer 675-8786 naar [verdachte] op nummer 515-8855 
[b] stuur bericht naar [verdachte]. Goed sleutel (vriend) geef me de tijd.



T-30 15-08-2011 om 18.28 uur belt [verdachte] met nummer 515-8855 naar [b] op nummer 675-8786
[verdachte] zegt tegen [b]: Nu. [b] zegt goed.



 T-31 15-08-2011 om 20.22 uur stuurt [verdachte] een Sms-bericht naar [a] 
Je bent wel goed sleutel (vriend). [  ] liet je groeten.



T-32 15-08-2011 om 20.24 uur stuurt [a] een Sms-bericht naar [verdachte]
Groetjes terug voor haar



T-33 15-08-2011 om 20.28 uur stuurt [verdachte] een Sms-bericht naar [a]
Is goed.


T-34 15-08-2011 om 20.29 uur stuurt [a] een Sms-bericht naar [verdachte] Morgen


T-35 15-08-2011 om 21.11 uur stuurt [verdachte] een Sms-bericht naar [a] 
Is goed. Ik zal eerst kijken. Vandaag waren er veel honden achter het kind om te bijten. Ik had ze met stenen gegooid.

 


16 augustus 2011
T-36 16-08-2011 om 08.32 uur belt [verdachte] met nummer 515-8855 naar [d] op nummer 560-3635
[verdachte]: Wat is er vrij vandaag? ~ NNman: ja ~ [verdachte]: ok ~ NNman: Ik ben bij de Plaza langsgegaan maar er was niets nieuws. [ ] en [] en [  ] zijn elkaar tegengekomen. ~ [verdachte]: en de andere broer dan? ~ NNman: Ik denk dat ik [  ] heb gezien als ik me niet vergis. ~ [verdachte]: zeker? ~ NNman: je bedoeld van de andere? ~ [verdachte]: ja ~ NNman: Mijn god ik had alleen een kijkje genomen maar volgens mij wel als ik het in mijn gedachten naga. Ja. Moet je het zeker weten? ~ [verdachte]: ja ~ NNman: vandaag? ~ [verdachte]: ja vandaag ~ NNman: goed ik ga kijken hoe ik het doe ~ [verdachte]: ja rustig ~ NNman: ik laat je weten.



T-37 16-08-2011 om 08.49 uur belt [d] op nummer 560-3635 naar [verdachte] op nummer 515-8855 
[verdachte]: welke nu? ~ NNman: ja  Lulu ~ [verdachte]: ok ok.~ NNman: aha ~ [verdachte]: hij heeft jou niet gezegd om hoe laat? ~ NNman: ja op tijd dus half zeven. ~ [verdachte]: ok goed goed rustig ~ NNman: dus alles is mooi op tijd ~ [verdachte]: goed



T-38 16-08-2011 om 10.39 uur belt [a] op nummer 522-6233 naar [verdachte] op nummer 515-8855
[a]: ja wat is wat? ~ [verdachte]: goed ~ [a]: aha hoe gaat het met de vrouwen ~ [verdachte]: ze zijn er compleet ~ [a]: wel dan is het klaar ~ [verdachte]: goed? [a]: dan ahh je weet al ~ [verdachte]: ontmoet ik jou zo meteen ~ [a]: ja rustig ja goed. 



T-39 16-08-2011 om 12.01 uur belt [verdachte] met nummer 515-8855 naar [b] op nummer 675-8786
[verdachte]: ik ben er ~ [b]: geef me 15 minuten.  



T-41 16-08-2011 om 17.35 uur belt [verdachte] met nummer 515-8855 naar [b] op nummer 675-8786
[verdachte]: Nu ~  [b]: ja. Goed ~ [verdachte]: goed


T-42 16-08-2011 om 19.36 uur stuurt [verdachte] een Sms-bericht naar [a] Wanneer je [ ] belt groet bruin voor me.


T-43 16-08-2011 om 19.38 uur stuurt [a] een Sms-bericht naar [verdachte] 
Is goed compleet.




17 augustus 2011
T-44 17-08-2011 om 08.30 uur belt [verdachte] met nummer 510-3251 naar [d] op nummer 560-3635
NNman: Hoe staan we? ~ [verdachte]: Nee ik ben op jou aan het wachten. Wat is wat. Hoe staan we? ~ NNman: nee nee in 10 minuten krijg je alles te weten ~ [verdachte]: goed.



T-45 17-08-2011 om 09.00 uur belt [d] op nummer 839-1210 naar [verdachte] op nummer 510-3251 
[verdachte]: geef mij een blije schreeuw verhelder mij ~ NNman: ainee [] komt vandaag zeuren straks is ze er ~ [verdachte]: is het wel op tijd? ~ Nnman: ja ja. De andere is mijn zus denk ik. ~ [verdachte]: Indra ~ NNman: ja ~ [verdachte]: ok ok ~ Nnman: ik heb ook verder gekeken maar niks man ~ [verdachte]: nee hè ~ NNman: niks van [  ] noch [ ] ~ [verdachte]: Nee je kunt over die niet praten ~ NNman: [ ] bedoel ik [ ] ~ [verdachte]: je weet al ~ NNman: ja ~ [verdachte]: als zij het is ga ik voor haar stemmen ~ NNman: Zij hadden geen dinges. Voor het feest van zaterdag weten zij nog niet wat ze gaan zetten ~ [verdachte]: ok ~ NNman: er moet gewacht worden misschien straks. Kijken wat ze voor dat feest zetten ~ [verdachte]: Zaterdag zaterdag is het de hoeveelste? ~ NNman: Zaterdag is het de twintigste ~ [verdachte]: Om hoe laat is dinges? ~ NNman: ook op tijd ~ [verdachte]: Ja? Hoe laat ongeveer? ~  NNman: ik denk half zes ja half zes is hij er. 



T-46 17-08-2011 om 10.56 uur belt [a] op nummer 522-6233 naar [verdachte] op nummer 515-8855
[a]: wat is wat ~ [verdachte]: goed ~ [a]: aha hoe staan we? ~ [verdachte]: ik bel je zo direct ~ [a]: wel goed dat wil ik horen ~ [verdachte]: goed ~ [a] goed rustig ja. He kom wel op tijd man ~ [verdachte]: Nee ik ben nu in de badkamer als ik klaar ben kom ik ~ [a]: ok goed doe vlug want ik heb dingen te doen ~ [verdachte]: goed.



T-47 17-08-2011 om 12.00 uur belt [verdachte] met nummer 510-3251 naar [b] op nummer 675-8786
[verdachte]: ik ben er ~ [b]: ja 10 15 minuten.



T-49 17-08-2011 om 16.19 uur belt [verdachte] met nummer 510-3251 naar [b] op nummer 675-8786
[verdachte]: Nu ~  [b]: Nu 1 minuut


T-50 17-08-2011 om 18.41 uur stuurt [verdachte] een Sms-bericht naar [a] Wanneer je bruin krijgt zeg hem [ ] is een lekker kind.


T-51 17-08-2011 om 18.41 uur stuurt [verdachte] een Sms-bericht naar [a]:
En maandag opereren ze weer.



T-52 17-08-2011 om 18.53 uur stuurt Cecilia een Sms-bericht naar [verdachte]:
Wat? In het weekeinde is de snack gesloten? Tot maandag is de dag voor rode bonen zwager.



T-52 17-08-2011 om 19.17 uur belt [verdachte] met nummer 515-8855 naar [a] op nummer 522-6233
[a]: Je hebt me in de steek gelaten. Je weet dat ik klaar sta ~ [verdachte]: Klaar sta? De leeuwen staan ook klaar hier beneden ~  [a]: ok goed laten we het zo laten dan ~ [verdachte]: morgen ontmoeten we elkaar dan ~ [a]: we spreken dan om de dingen af te handelen. 



T-81 07-09-2011 om 11.38 uur belt NNman in Nederland naar [a] op nummer 511-3753
NNman: Heb je [j] ontmoet? ~ [a]: Ja maar je weet het zelf hij zit op les man. Hij is deze dagen bezig met studeren. Ik kan pas aanstaande vrijdag met hem praten want hij zit in een cursus voor zijn werk ~ NNman: ok ~ [a]: Begrijp je? En hij heeft mij gezegd dat ik vrijdag iets van hem zal horen. Dan gaat hij kijken wat is wat begrijp je? ~ NNman: ok goed ~ [a] Vanzelf laat ik jou weten. Heb je alles wat ik voor jou heb gestuurd? ~ NNman: Ja morgen ga ik direct op ze af. [a]: neem een kijkje en laat mij weten wat er gaat gebeuren ~ NNman: goed ~ [a]: We zijn er. Hoe is het met de kinderen zijn de kinderen goed? ~ NNman: De kinderen zijn allang uit huis gegaan. Ze zijn niet meer bij me.



T-94 11-09-2011 om 05.35 uur Sms-bericht verzonden door NNman in Nederland aan [a]:
Wat is er vakantie?



T-95 11-09-2011 om 05.41 uur Sms-bericht verzonden door [a] aan NNman in Nederland:
Gisteren kon het niet vandaag zullen we zien. Goed



T-97 11-09-2011 om 10.46 uur belt [a] op nummer 522-6233 naar [verdachte] op nummer 515-8855
[a]: Kom zodat wij naar zee kunnen man ~ [verdachte]: goed goed ~ [a]: kom boven zodat wij klaar kunnen blijven juh ~ [verdachte]: ai man ik denk dat de man aan het beven is ~ [a]: Je weet wel het weer is goed. Jouw vriend is mij ook aan het lastig vallen. Hij zei van wat er aan de hand is begrijp je? Want het weer is mooi ~ [verdachte]: goed ik bel je ~ [a]: Ja.



T-98 11-09-2011 om 08.28 uur belt [a] op nummer 522-6233 naar [verdachte] op nummer 515-8855
[a]: Nu ~ [verdachte]: Ik bel je terug



12 september 2011
T-99 12-09-2011 om 08.35 uur belt [verdachte] met nummer 510-3251 naar [c] op nummer 692-0363
[ ] zegt tegen [verdachte] dat hij alles bekeken heeft en dat alles goed is. Tevens zegt [ ] dat zijn voertuig hem geluld heeft. [verdachte] zegt dat het geen probleem is en vraagt hem waar hij nu is. [] zegt dat hij thuis is. [verdachte] zegt dat hij straks van kantoor weggaat en bij [ ] zal gaan. 



T-101 12-09-2011 om 09.34 uur belt [d] op nummer 839-1210 naar [verdachte] op nummer 510-3251 
[d]: Ik ben [ ] tegengekomen ze zei dat ze kan. ~ [verdachte]: Goed ~ [d]: Ze zei dat ze wel laat komt ~ [verdachte]: Wat is het? ~ [d]: Ze zei dat ze niet weet hoe laat ze uit huis gaat.



T-102 12-09-2011 om 09.54 uur belt [verdachte] op nummer 510-3251 naar
[d] op nummer 560-3635
[d]: Ik denk tegen kwart over negen ~ [verdachte]: ok ~ [d]: hij is een beetje laat niet veel.



T-105 12-09-2011 om 19.22 uur belt [verdachte] met nummer 510-3251 naar [c] op nummer 692-0363
[ ]: Ik ben op het werk. Ik loop nu naar buiten richting de parkeerplaats ~ [verdachte]: welke de grote? ~ [ ]: boven waar we normaliter staan ~ [verdachte]: helemaal daarheen ~ []: ja ~ [verdachte]: goed



T-111 12-09-2011 om 21.42 uur belt [verdachte] met nummer 510-3251 naar [a] op nummer 511-3753
[verdachte]: doe de groeten aan Bruin voor me ~ [a]: wat was het? ~ [verdachte]: weet je ik heb ze bij Marriott gezien bij Marriott ~ [a]: goed.



T-112 12-09-2011 om 21.45 uur stuurt [a] een Sms-bericht naar NN-man in Nederland.
Se swa on MARIKU tata



T-113 12-09-2011 om 22.55 uur belt [verdachte] met nummer 510-3251 naar [c] op nummer 692-0363
[verdachte] belt naar [ ] en zegt dat hij hem niet meer heeft gezien. [verdachte] zegt tegen [ ] dat hij morgen zijn ding voor hem heeft.



13 september 2011
T-115 13-09-2011 om 07.22 uur belt [d] op nummer 560-3635 naar [verdachte] op nummer 510-3251 
[d] zegt dat [verdachte] op hem moet wachten dat hij iets afhandelt en daarna voor [verdachte] gaat kijken. Voorts vraagt [d] aan [verdachte] of hij ervan op de hoogte is dat er vandaag maar 1 is. [verdachte] vraagt of die ene laat is of niet. [d] zegt dat hij denkt van niet.



T-116 13-09-2011 om 07.56 uur belt [verdachte] op nummer 510-3251 naar [d] op nummer 560-3635 
[d] zegt tegen [verdachte] dat het mooi op tijd is omstreeks kwart over zes half zeven en dat  het omstreeks 20.10 uur moet vertrekken. [verdachte] zegt dat het dus vandaag vroeg is. [d] zegt ja netjes op tijd. Daarna vraagt [verdachte] of het de zus is van [d]. [d] zegt ja dat zij het is.



T-117 13-09-2011 om 09.21 uur belt [verdachte] met nummer 510-3251 naar [c] op nummer 692-0363
[verdachte]: Het is vroeg vandaag ~ Grandi: om hoe laat? ~ [verdachte]: zes uur ongeveer ~ Grandi: de vlucht is vroeg dan ~ [verdachte]: het is goed zo toch? ~ Grandi: ja vast ~ [verdachte]: eventueel kom ik jou dan ophalen ~ Grandi: ok goed.



T-118 13-09-2011 om 16.16 uur belt [verdachte] met nummer 510-3251 naar [c] op nummer 692-0363
[verdachte] belt naar Grandi en vraagt of hij al op het werk is. Grandi zegt ja en [verdachte] zegt dat hij hem zal bellen als hij er is. Voorts vraag [verdachte] aan Grandi om alvast een kijkje voor hem te nemen. Grandi zegt dat het goed is.



T-119 13-09-2011 om 17.08 uur belt [verdachte] op nummer 515-8855 naar [d] op nummer 560-3635 
Gesprek ging erover of alles hetzelfde is gebleven. [d] zegt dat hij gaat kijken en het [verdachte] laat weten.



T-120 13-09-2011 om 17.12 uur belt [d] op nummer 560-3635 naar [verdachte] op nummer 515-8855
[d] zegt dat het zo is en dat het tussen 18.15 uur en 18.30 uur zal landen



T-121 13-09-2011 om 17.30 uur belt [verdachte] met nummer 510-3251 naar [c] op nummer 692-0363
[verdachte] zegt tegen Grandi dat hij over vijftien minuten naar buiten moet komen. Grandi zegt tegen [verdachte] dat hij richting beneden gaat lopen. [verdachte] zegt dat hij hem in de buurt van Curoil moet ontmoeten. Grandi zegt dat het goed is. 



T-122 13-09-2011 om 17.40 uur belt [verdachte] met nummer 510-3251 naar [c] op nummer 692-0363
[verdachte] zegt tegen Grandi dat hij er bijna is. Grandi zegt hem om hem boven op te halen dat hij daarboven gaat staan. [verdachte] zegt dat het goed is.



T-127 13-09-2011 om 19.42 uur belt [verdachte] met nummer 510-3251 naar [a] op nummer 511-3753
[a] vraagt aan [verdachte] of hij net “Indiaan” heeft gezien. [verdachte] zegt ja.



Pagina 875 e.v.
Een proces-verbaal in de wettelijke vorm opgemaakt en op 2 december 2011 gesloten en getekend door [ ] inspecteur bij het Korps Politie Curaçao voor zover inhoudende als relaas van de verbalisant -zakelijk weergegeven:


Sms-berichtenverkeer tussen [verdachte] en  [a] op 13 februari 2011:


Om 22:18 uur stuurt [a] een Sms-bericht naar [verdachte]
Lenny waar papa links of rechts boven of beneden



Om 22:21 uur stuurt [verdachte] een Sms-bericht naar [a]
Dezelfde plek als gewoonlijk je weet het 12



Om 22:24 uur stuurt [a] een Sms-bericht naar [verdachte]
Boven beneden links of rechts



Om 22:25 uur stuurt [verdachte] een Sms-bericht naar [a]
Zoals ik tegen Bruin heb gezegd een beetje naar boven



 Om 22:30 uur stuurt [verdachte] een Sms-bericht naar [a]
Heb je Bruin gevonden. Zegt hem zoals ik hem gezegd had thuis waar hij heeft geslapen maakt de deur open en schuift de blinds een beetje naar boven



Om 22:36 uur stuurt [a] een Sms-bericht naar [verdachte]
Maar links of rechts



Om 23:07 uur stuurt [verdachte] een Sms-bericht naar [a]
Hoe bedoel je met links of rechts? Bij de stroom naar binnen


Naar aanleiding van boven aangehaalde sms-berichten werd er bij de chef beveiliging van de Koninklijke Luchtvaart Maatschappij (K.L.M.) en Martinair navraag gedaan met betrekking tot de compartimenten/ruimtes van vliegtuigen van voornoemde luchtvaartmaatschappijen. Hierbij is gebleken dat compartimenten en (vracht/bagage) ruimtes van vliegtuigen van K.L.M. en Martinair aangeduid werden met cijfers en letters en dat in de voorste bagage/vrachtruim van de grote vliegtoestellen die normaliter op de route Curaçao-Nederland en vice versa worden ingezet een compartiment gelegen is welke met cijfer en letter “12R” gemarkeerd is. Voorts werd vernomen dat in voornoemd compartiment voor het vliegtuig uiterst belangrijke stroombedradingen lopen en dat daarin onder andere de zekeringkast in aangebracht.

Feit 4


Pagina 703 e.v.
Een proces-verbaal in de wettelijke vorm opgemaakt en op 6 oktober 2011 gesloten en getekend door A.J. Plaate hoofdagent bij het Korps Politie Curaçao voor zover inhoudende als relaas van de verbalisant -zakelijk weergegeven:


Op 4 oktober 2011 ontving ik uit handen van een medewerker  van de Maduro & Curiel’s bank N.V. een rekeningoverzicht van de periode januari 2005 tot en met mei 2011. Op het  rekeningoverzicht is te zien dat het salaris van  [verdachte] bij AFS gemiddeld Nafl. 1300-- per maand bedraagt.


Pagina 1037 e.v.
Een proces-verbaal in de wettelijke vorm opgemaakt en op 24 oktober 2011 gesloten en getekend door [ ] en [  ] respectievelijk brigadier en agent bij het Korps Politie Curaçao voor zover inhoudende als verklaring van[p] -zakelijk weergegeven:


Met zijn bodewerkzaamheden verdient [verdachte] ongeveer Nafl. 1.500-- per maand.


Pagina 479 e.v.
Een proces-verbaal in de wettelijke vorm opgemaakt en op 7 november 2011 gesloten en getekend door [  ] en [  ] beiden brigadier bij het Korps Politie Curaçao voor zover inhoudende als verklaring van [g] -zakelijk weergegeven:


[verdachte] geeft mij Nafl. 500-- per maand.


Pagina 1026 e.v.
Een proces-verbaal in de wettelijke vorm opgemaakt en op 24 oktober 2011 gesloten en getekend door [ ] hoofdagent bij het Korps Politie Curaçao voor zover inhoudende als verklaring van [m] -zakelijk weergegeven:


Eind juli /begin augustus kwam [verdachte] bij mij op kantoor. Hij wilde [e] contracteren voor een feest. Enkele dagen hierna  overhandigde [verdachte] mij een geldbedrag van Nafl. 60.000--. Op 6 september 2011 ben ik met [verdachte] naar de  Dominicaanse Republiek gereisd. [verdachte] heeft alle kosten van deze reis betaald.


Pagina 870 e.v.
Een proces-verbaal in de wettelijke vorm opgemaakt en op 6 oktober 2011 gesloten en getekend door [  ] hoofdagent bij het Korps Politie Curaçao voor zover inhoudende als relaas van de verbalisant -zakelijk weergegeven:


	Bij zijn aanhouding had  [verdachte] een kwitantie aangetroffen inhoudende dat  	[verdachte] op 7 september 2011 een bedrag  van 14.000 Euro in contanten betaald heeft aan 	[e]. 


Toyota Cruiser S/69-1


Pagina 686 e.v.:
Een uittreksel van de keuringshistorie van het motorrijtuig gekentekend S/69-1 voor zover inhoudende dat dit motorrijtuig op 31 januari 2011 stond geregistreerd op naam van [f]  en vanaf 29 maart 2011 tot 27 september 2011 op naam van [g].





Pagina 980 e.v.
Een proces-verbaal in de wettelijke vorm opgemaakt en op 3 november 2011 gesloten en getekend door [  ] en [  ] respectievelijk brigadier en agent bij het Korps Politie Curaçao voor zover inhoudende  - zakelijk weergegeven
Als verklaring van [f]:


In 2011 werd ik gebeld door een vrouw genaamd [r]. Ze zei dat ze iemand kende die mijn Toyota Cruiser wilde kopen. Ik heb [r] ontmoet bij de parkeerplaats van Banco Maduro te Bloempot in Curaçao. Ze belde iemand en na ongeveer drie kwartier kwam er een man aanlopen. De man liep rond de auto en vroeg wat de prijs was. Ik zei dat de prijs Naf. 56.000-- bedroeg maar dat daar over onderhandeld kon worden. De man zei toen tegen mij dat [r] contact met mij zou opnemen. Een week later belde [r] mij en zei dat de man geïnteresseerd was in de auto en ze vroeg mij wat mijn laagste prijs was. Ik zei dat het Naf. 56.000-- was. [r] zei dat de man een aanbetaling zou doen van Naf.10.000--. Dit geld is op mijn bankrekening gestort. De man heeft mij daarna gebeld en hij verzekerde mij dat hij de auto zou kopen. Hierna zijn er geldbedragen van Naf. 20.000 en Naf. 15.000-- op mijn bankrekening gestort. Nadat het laatste bedrag was gestort zei [r] dat ik naar G.H. Car Rental moest komen alwaar de laatste betaling zou plaatsvinden en ik de auto zou afleveren. Toen ik daar aankwam vroeg [r] mij of ik geïnteresseerd was in Euro's. Ik zei dat ik niet teveel Euro's wilde. Hierna overhandigde ze mij Naf. 10.000--  en het restant van het aankoopbedrag in Euro's. U toont mij een map met 10 foto's. Ik herken de man op foto nummer 2 als de man die mijn Toyota Cruiser heeft gekocht.

Als relaas van verbalisanten:

Tijdens verhoor van de getuige [f]  lieten wij haar een fotomap met daarop afgebeeld 10 manspersonen. De getuige [f] wees de man op foto nummer 2 aan als de man die haar auto van het merk Toyota Cruiser had kocht. De man op foto nummer 2 betreft [verdachte].



Pagina 985 e.v.
Een proces-verbaal in de wettelijke vorm opgemaakt en op 3 november 2011 gesloten en getekend door [  ] en [  ] respectievelijk brigadier en agent bij het Korps Politie Curaçao voor zover inhoudende  - zakelijk weergegeven
als verklaring van [f]:


[r] heeft mij een sms-bericht gestuurd. Ze wilde dat ik met betrekking tot de verkoop van de Toyota Cruiser een kwitantie opmaakte ter waarde van Naf. 45.000-- op naam van degene die werd vermeld in het sms-bericht. 


Pagina 1575 t/m 1589
Een proces-verbaal in de wettelijke vorm op ambtseed opgemaakt en op 6 december 2011 gesloten en getekend door [  ] en [  ] respectievelijk hoofdagent en inspecteur bij het Korps Politie Curaçao voor zover inhoudende als relaas van de verbalisanten -zakelijk weergegeven:



In dit proces-verbaal is opgenomen een selectie van uitgewerkte tapgesprekken. 
Elk tapgesprek is voorzien van de letter T en een opvolgend nummer
Voor de leesbaarheid van deze gesprekken zijn alleen de achternamen van de hierna te noemen verdachten vermeld:
[r]			= [r]



T-183 sms-bericht verzonden door [r] op 20-10-2011 om 18:01 op nummer [ ] naar [f] op nummer[ ] 
[f] bontardi bo por a traha un kwintati pa mi na nomber di  [g]. Anto na 	45000 anto e fecha ta keda mesko anto. Anto si jega asina leu ku.
([f] goede middag kunt u een kwitantie op naam van [g] voor mij maken en 	van een bedrag van 45000 en de datum blijft hetzelfde).



sms-bericht verzonden door [r] op 20-10-2011 om 18:01 op nummer [  ] naar [f] op nummer[ ] 
nn puntra bo algu mes bo ta bisa ku ta un hende muhe a kumpre.
als ze jou iets vragen zeg ze dat een vrouw het heeft gekocht).


Corvette F/6-84


Pagina 686 e.v.:
Een uittreksel van de keuringshistorie van het motorrijtuig gekentekend F/6-84 voor zover inhoudende dat dit motorrijtuig vanaf 23 februari 2010 tot 27 september 2011 op naam stond van G.H. Car Rental.



Pagina 1575 t/m 1589
Een proces-verbaal in de wettelijke vorm opgemaakt en op 6 december 2011 gesloten en getekend door [  ] en [  ] respectievelijk hoofdagent en inspecteur bij het Korps Politie Curaçao voor zover inhoudende als relaas van de verbalisanten -zakelijk weergegeven:
In dit proces-verbaal is opgenomen een selectie van uitgewerkte tapgesprekken. 
Elk tapgesprek is voorzien van de letter T en een opvolgend nummer
Voor de leesbaarheid van deze gesprekken zijn alleen de achternamen van de hierna te noemen verdachten vermeld:
[verdachte] 			= [verdachte]
[r]				= [r]
[h]				= [h]



T-164 19-08-2011 om 18:40 uur belt NN-vrouw naar [verdachte] 
De NN-vrouw zegt tegen [verdachte] dat de man met de Chrysler die de Corvette wil kopen naar het nummer van [verdachte] heeft gevraagd. [verdachte] zegt dat hij dat niet wil en dat hij dertig (30) wil voor de auto.



T-165 19-08-2011 om 19:17 uur belt NN-vrouw naar [verdachte] 
De NN-vrouw zegt tegen [verdachte] dat de man Nafl. 10.000 als aanbetaling wil geven voor de Corvette en de rest als hij klaar is met een paar dingen. [verdachte] zegt nee en dat ze tegen de man moet zeggen dat als hij helemaal klaar is hij de auto kan kopen. 



T-170 1-09-2011 om 11:09 uur belt [verdachte] naar NN-man 
De NN-man vraagt aan [verdachte] of de Corvette van hem is. [verdachte] antwoordt bevestigend. 

 

T-171 3-09-2011 om 13:12 uur belt [verdachte] naar [r] 
[verdachte] zegt tegen [r] dat hij de Corvette voor Nafl. 33.000-- in de krant ViaVia gaat plaatsen en dat hij de cellnummers [ ] en [  ] van [r] zal vermelden om naar toe te bellen. [verdachte] zegt verder dat zijn laagste prijs Nafl. 30.000-- is en dat het aanstaande dinsdag in de Via Via wordt geplaatst.



T-178 15-09-2011 om 16:15 uur belt [h] met [verdachte] 
[h] zegt dat een jongen genaamd [p] hem lastig valt over het kopen van de Corvette van [verdachte]. De jongen heeft Nafl. 20.000-- en wil de rest in termijnen betalen. [verdachte] wil dat niet. Hij zegt dat hij de Nafl. 20.000-- kan aannemen en een borg kan zetten van ongeveer Nafl. 15.000--.



T-179 15-09-2011 om 17:25 uur belt [p] met [verdachte] 
[p] zegt dat Nafl. 20.000-- en een Silverado Pickup geeft voor de Corvette. [p] zegt dat Corvette van [verdachte] is dus dat hij kan beslissen. 


Een proces-verbaal opgemaakt en getekend op 18 november 2011 door mr. J.G.M. Kroeze rechter-commissaris belast met de behandeling van strafzaken bij het Gerecht in eerste aanleg van Curaçao voor zover inhoudende als verklaring van  [h] –zakelijk weergegeven:

Ik heb de autohandel G.H. Car Rental al 18 jaar. Ik heb de Corvette verkocht aan [verdachte]. 


BMW X5 T/3-64


Pagina 791 t/m 793:
Een uittreksel van de keuringshistorie van het motorrijtuig gekentekend T/3-64 voor zover inhoudende dat dit motorrijtuig op 24 februari 2010 op naam stond van [l] en van 5 maart 2010 tot 26 oktober 2011op naam van G.H. Car Rental.



Pagina 1067 e.v.
Een proces-verbaal in de wettelijke vorm opgemaakt en op 28 oktober 2011 gesloten en getekend door [  ] en [  ] respectievelijk brigadier en agent bij het Korps Politie Curaçao voor zover inhoudende als verklaring van getuige [l] - zakelijk weergegeven: 



Ik wilde mijn auto een BMW X5 verkopen en heb toen de autodealer [h] benaderd. [h] heeft me gebeld en gezegd dat hij iemand wist die geïnteresseerd was in mijn BMW. Ik ben naar [h] gegaan met mijn auto en daar was toen ook de man die geïnteresseerd was in de auto.  [h] vertelde mij dat hij de auto voor die man zou kopen en dat hij daarna het geld van die man zou krijgen. Ik herken de man op de foto die u mij toont als de man die mijn auto kwam bezichtigen. 
Opmerking verbalisant: Aan de getuige werd een foto getoond van [verdachte]. 



Pagina 1034 e.v.
Een proces-verbaal in de wettelijke vorm opgemaakt en op 21 oktober 2011 gesloten en getekend door [  ] en [  ] respectievelijk brigadier en agent bij het Korps Politie Curaçao voor zover inhoudende als verklaring van [  ] - zakelijk weergegeven: 


De grijze BMW X5 staat sinds een maand bij mij op het erf. [verdachte] heeft gebracht voor reparatie. [verdachte] zou injectors kopen die nodig zijn voor de reparatie de auto maar mij. [verdachte] heeft mij gebeld over de voortgang van de reparaties. 

Een proces-verbaal opgemaakt en getekend op 18 november 2011 door mr. J.G.M. Kroeze rechter-commissaris belast met de behandeling van strafzaken bij het Gerecht in eerste aanleg van Curaçao voor zover inhoudende als verklaring van [h] –zakelijk weergegeven:

Ik heb de autohandel G.H. Car Rental al 18 jaar. Ik heb de BMW’s verkocht aan [verdachte]. 


Kia Sportage G/99-36

De verklaring van de verdachte ter terechtzitting in eerste aanleg d.d. 12 oktober 2012

Het klopt dat ik een Kia Sportage van GH Car Rental heb gehuurd voor NAF. 115-- per dag.

Bewijsoverwegingen


Inlichtingen gegevensverkeer
Het verweer dat er bij het verstrekken van de tapmachtigingen en het vorderen van uitlevering van stukken nog geen redelijk vermoeden van schuld jegens de verdachte bestond en de daaruit verkregen resultaten van het bewijs daarom zouden moeten worden uitgesloten wordt verworpen. Daartoe stelt het Hof dat de verdenking van overtreding van de Opiumwet kan worden aangenomen op basis van anoniem aan de politie verstrekte informatie (vgl. HR 5 januari 2010 LJN BK3201). Naar het oordeel van het Hof bestond er op grond van de melding van bij de Criminele Inlichtingen Eenheid van de Koninklijke Marechaussee binnengekomen informatie (pagina 541 van het dossier) een voldoende mate van verdenking jegens de verdachte om voornoemde bevoegdheden te kunnen uitoefenen. Deze informatie was concreet en blijkens het proces-verbaal van 30 juni 2011 afkomstig van (een) betrouwbare informant(en). 


Het verweer dat de machtiging aftappen gegevensverkeer zich niet kan uitstrekken over het verleden faalt. Daartoe overweegt het Hof dat de wettelijke grondslag voor het gegevensverkeer over de periode vanaf 1 januari 2011 tot 5 augustus 2011 volgt uit de daartoe strekkende vordering gewenste inlichtingen van de rechter-commissaris ex artikel 172 Sv d.d. 5 augustus 2011 (pag. 1614) die bestaande reeds beschikbare gegevens omvat.


Betrouwbaarheid samengevatte tapgesprekken en sms-berichten
Voor zover de verdediging de gestelde onbetrouwbaarheid heeft gegrond op een onjuiste vertaling overweegt het Hof dat de door de verdediging aangevoerde voorbeelden (voor zover voor het bewijs gebruikt) onvoldoende aanleiding vormen om de betrouwbaarheid in twijfel te trekken. De vertaling van “awo” in “nu” is niet onjuist en vindt steun in de verklaring van medeverdachte [b]. De vertaling van “coriente” in “stroom” is evenmin onjuist en past in de context en de inhoud van de op dat moment elkaar opvolgende sms-berichten waarin klaarblijkelijk wordt verwezen naar de vindplaats van de cocaïne in het vliegtuig. Daarbij neemt het Hof in aanmerking dat niet nader is toegelicht dat een andere vertaling in de gegeven context beter zou zijn. 


Het verweer dat het cijfer 12 (12R) willekeurig is gekozen omdat in de betreffende reeks sms-berichten van 13 februari 2011 ook andere getallen voorkomen wordt niet gevolgd. Dit leidt het Hof af uit de inhoud van het bericht waarin het cijfer 12 wordt genoemd: “Dezelfde plek als gewoonlijk je weet het 12” dat volgt op het bericht ‘Lenny waar papa links of rechts boven of beneden”. In compartiment 12R zijn op 15 en 16 september 2011 pakketten cocaïne aangetroffen. 

Voor zover de verdediging heeft aangevoerd dat de tapgesprekken suggestief of onjuist zijn samengevat merkt het Hof op dat de aangevoerde voorbeelden voornamelijk betrekking hebben op het onder 3 ten last gelegde feit waarvan de verdachte is vrij gesproken. Voor het overige is het verweer op dit punt onvoldoende onderbouwd.


Versluierd taalgebruik
Uit de verklaring van de medeverdachte [d] (werkzaam als operations officer bij AFS op de luchthaven Hato) blijkt dat in versluierd taalgebruik bepaalde vliegtuigen van Martin Air met diverse namen worden aangeduid. Daarbij is kenmerkend dat de eerste letter van deze namen overeenkomt met de typeaanduiding van het vliegtuig van Martin Air (MCM MCL MCI). In het sms-verkeer tussen de verdachte en de medeverdachten wordt dit versluierd taalgebruik tevens gebezigd (onder andere “Maria liet je groeten” en “Groetjes terug voor haar”) .


Die cocaïne is in twee gevallen ingebracht met behulp van de medeverdachte [c] (werkzaam als bagagehandelaar bij AFS op de luchthaven Hato) die van de verdachte de cocaïne en de benodigde  instructies kreeg. Dezelfde modus operandi - zo blijkt uit de verklaring van de medeverdachte [b] (werkzaam als loodsmedewerker bij AFS op de luchthaven Hato)  -  is toegepast bij de uitvoer van cocaïne op 15 augustus 2011. 


Alhoewel de cocaïnetransporten zoals beschreven door [b] en [c] niet zijn onderschept kan het gelet op de door [b] en [c] ontvangen aanzienlijke bedragen twee keer NAF. 2000-- en eenmaal Euro 750-- ([b]) respectievelijk
EUR 3.900-- ([c]) niet anders zijn dan dat het hier om cocaïne ging.


De verdachte onderhield daarnaast in versluierd taalgebruik contact met de medeverdachte [a] over het verloop van de transporten die hierover vervolgens - gelet op de kort na elkaar volgende sms-berichten en telefoongesprekken contact had met zijn contactpersoon NN in Nederland . 

Gelet op de analyse van de sms-berichten en de belcontacten van de verdachte met de medeverdachte [a]en verdachte NN in Nederland in de periode 1 januari 2011 tot en met juli 2011 met bijbehorende uitwerkingen  is de verdachte in die periode bij meerdere transporten van cocaïne betrokken geweest. Immers in deze periode heeft de verdachte met de medeverdachte [a] veelvuldig contact en kenmerken de Sms-berichten zich door nagenoeg gelijkluidend versluierd taalgebruik waarbij de vliegtuigen steeds worden aangeduid met namen beginnend met L (zoals Linchi Lulu Lientje) I (zoals Iris Indira Indiaan Inory) of M (zoals Maria) en de handelingen met betrekking tot het smokkelen van de cocaïne worden aangeduid met vieze of onzedelijke woorden (hoeren tieten neuken) of als “(stoute) kinderen”. Dat in de contacten ook andere vrouwennamen naar voren komen doet aan het voorgaande niet af.

Op grond van de bewijsmiddelen - in onderling verband en samenhang bezien - acht het Hof bewezen dat de verdachte betrokken is geweest bij meerdere drugstransporten in de ten laste gelegde periode waarbij cocaïne in Curaçao werd verborgen in Martin Air vliegtuigen op Hato met bestemming Nederland. In de bewijsmiddelen komt voorts naar voren dat de verdachte heeft deelgenomen aan een samenwerkingsverband met een zekere duurzaamheid en structuur tussen de verdachte en andere personen welk samenwerkingsverband tot oogmerk had het plegen van misdrijven.


Witwassen
Gelet op het voorgaande is de verdachte gedurende langere tijd betrokken geweest bij de uitvoer van grote partijen cocaïne. Zijn salaris bij AFS bedroeg gemiddeld NAF. 1300-- per maand. Hiernaast verdiende hij ongeveer NAF. 1.500-- per maand met bodewerkzaamheden. Ervan uitgaande dat de verdachte zijn inkomsten uit bodewerkzaamheden heeft opgegeven aan de belastingdienst bedroeg zijn legale inkomen ongeveer NAF. 2.800-- netto per maand. Niet is aannemelijk geworden dat de verdachte over enig legaal kapitaal beschikte. De verdachte betaalde hiernaast een bedrag van 
NAF. 500-- per maand aan medeverdachte [h]. De verdachte heeft terwijl hij reeds in het bezit was van twee auto’s in de tenlastegelegde periode drie auto’s gekocht die hij contant heeft betaald. Daarnaast huurde de verdachte een vierde auto voor NAF. 115-- per dag. Voorts heeft de verdachte in korte tijd bijna NAF. 100.000-- aan contant geld uitgegeven aan de organisatie van een feest . 


De verklaring van de verdachte ter zitting dat hij de feesten door middel van sponsoring heeft gefinancierd acht het Hof bij gebreke van enige onderbouwing ongeloofwaardig.  

Nu verdachte geen plausibele verklaring heeft gegeven over de herkomst van de aanzienlijke geldbedragen waarover de verdachte gedurende relatief korte tijd beschikte kan het niet anders zijn dan dat (een deel van) het geld waarmee hij de auto's heeft aangekocht en gehuurd afkomstig is uit de handel in cocaïne dan wel een ander misdrijf. 
 


Strafbaarheid van het bewezenverklaarde

Het bewezenverklaarde levert op:


Feit 1
Deelneming aan een organisatie die tot oogmerk heeft het plegen van misdrijven
strafbaar gesteld bij artikel 146 van het Wetboek van Strafrecht (oud);

 

Feit 2
Medeplegen van opzettelijk handelen in strijd met artikel 3 eerste lid onder A van de Opiumlandsverordening 1960 meermalen gepleegd
strafbaar gesteld bij artikel 11 van deze Landsverordening juncto artikel 49 van het Wetboek van Strafrecht (oud).



Feit 4 impliciet subsidiair
Witwassen meermalen gepleegd
strafbaar gesteld bij artikel 435a van het Wetboek van Strafrecht (oud).


Het bewezenverklaarde is strafbaar nu geen feiten of omstandigheden aannemelijk zijn geworden die de strafbaarheid ervan opheffen of uitsluiten.


Strafbaarheid van de verdachte

De verdachte is strafbaar nu geen feiten of omstandigheden aannemelijk zijn geworden die zijn strafbaarheid opheffen of uitsluiten.


Oplegging van straf en/of maatregel

Bij de bepaling van de straf heeft het Hof rekening gehouden met de aard en de ernst van het bewezen en strafbaar verklaarde op de omstandigheden waaronder de verdachte zich daaraan schuldig heeft gemaakt en op de persoon van de verdachte zoals van een en ander uit het onderzoek ter terechtzitting in hoger beroep is gebleken. Meer in het bijzonder heeft het Hof daarbij het volgende in aanmerking genomen.

De verdachte heeft deelgenomen aan een criminele organisatie die zich op grote schaal bezighield met de grensoverschrijdende handel in verdovende middelen. De verdachte had een belangrijke rol in die organisatie te weten de coördinatie van het aan boord van de vliegtuigen brengen van de cocaïne. Daartoe werden wanden van de vliegtuigen waarin zich onder meer stroomkabels bevonden geopend en werd er isolatiemateriaal verwijderd om de drugs daarin te kunnen verbergen. Eenmaal in Nederland geland werd de drugs uit het vliegtuig gehaald en verder geleverd. 

Door aldus te handelen heeft de verdachte op ernstige wijze misbruik gemaakt van het in hem gestelde vertrouwen in zijn functie als Ramp Supervisor bij het laden en lossen van vliegtuigen op de luchthaven Hato. Dit is des te kwalijker omdat hierdoor de vliegveiligheid in gevaar kon worden gebracht. Het Hof rekent de verdachte een en ander zwaar aan. 

Cocaïne is schadelijk voor de gezondheid van de gebruikers ervan. Daarnaast gaat de handel in cocaïne gepaard met andere vormen van criminaliteit zoals levensdelicten en witwassen van geld. Aan dit laatste heeft de verdachte zich tevens schuldig gemaakt. Dit alles werkt ontwrichtend voor een kleinschalige samenleving als de Curaçaose.

Ten voordele van de verdachte laat het Hof meewegen dat hij niet eerder is veroordeeld ter zake van het plegen van strafbare feiten.

Op grond van het voorgaande acht het Hof na te melden straf passend en geboden. 


Inbeslaggenomen voorwerpen


De onder verdachte in beslag genomen mobiele telefoon (Blackberry) model 8520 kleur zwart imeinummer [ ] met bijbehorende hoes en de mobiele telefoon (Blackberry) model 8900 kleur zwart/wit imeinummer [ ]
zullen verbeurd worden verklaard nu met behulp van deze voorwerpen het feit is begaan of voorbereid (zie pagina’s 928 t/m 945 van het dossier Bermuda).


Het Hof zal de teruggave aan de verdachte gelasten van de in beslag genomen mobiele telefoons te weten: (Blackberry) model 8900 kleur wit/zilver imeinummer [ ] (Nokia) model 1208 kleur zwart/donkergrijs imeinummer [  ] (Ice) model twilight touch. Uit het dossier blijkt dat de rechter-commissaris belast met de behandeling van strafzaken machtiging heeft verleend tot het aftappen van de aansluitnummers [ ] [ ] [ ] in gebruik bij de verdachte. Bij de verdachte zijn vorenstaande mobiele telefoons inbeslaggenomen. Niet is komen vast te staan of en met welke telefoon(s) de gesprekken zijn gevoerd en daardoor evenmin met behulp van welke van de inbeslaggenomen telefoon(s) de strafbare feiten zijn begaan of voorbereid.


Toepasselijke wettelijke voorschriften

De op te leggen straf en maatregel zijn behalve op de reeds aangehaalde wettelijke voorschriften gegrond op de artikelen 31 35 59 en 96 van het Wetboek van Strafrecht (oud) en artikel 2:405 het Wetboek van Strafrecht.


 



B E S L I S S I N G


Het Hof:


vernietigt het vonnis van het Gerecht in eerste aanleg van Curaçao van 2 november 2012 en doet opnieuw recht;

verklaart niet bewezen hetgeen aan de verdachte onder 3 en 5 is ten laste gelegd en spreekt hem daarvan vrij;

verklaart bewezen dat verdachte de onder 1 2  4 impliciet subsidiair ten laste gelegde feiten zoals hiervoor bewezen geacht heeft begaan;

verklaart niet bewezen hetgeen de verdachte meer of anders is ten laste gelegd en spreekt hem daarvan vrij;

kwalificeert het bewezenverklaarde als hiervoor omschreven;

verklaart het bewezenverklaarde strafbaar en de verdachte daarvoor strafbaar;

veroordeelt de verdachte tot een gevangenisstraf voor de duur van 66 (zesenzestig) maanden;

bepaalt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de tenuitvoerlegging van de opgelegde gevangenisstraf in mindering wordt gebracht;


verklaart verbeurd de inbeslaggenomen mobiele telefoon (Blackberry) model 8520 kleur zwart imeinummer [ ] met bijbehorende hoes en de mobiele telefoon (Blackberry) model 8900 kleur zwart/wit imeinummer [ ];
 

gelast de teruggave van de in beslag genomen mobiele telefoons te weten: (Blackberry) model 8900 kleur wit/zilver imeinummer [ ] (Nokia) model 1208 kleur zwart/donkergrijs imeinummer [ ] (Ice) model twilight touch aan de verdachte.



Dit vonnis is gewezen door mrs. F.J. Lourens H.J. van Kooten en H. de Doelder leden van het Gemeenschappelijk Hof van Justitie van Aruba Curaçao Sint Maarten en
van Bonaire Sint Eustatius en Saba en in tegenwoordigheid van de griffier ter openbare terechtzitting van het Hof in Curaçao uitgesproken op 16 mei 2013.



Mr. de Doelder is buiten staat dit vonnis mede te ondertekenen.
