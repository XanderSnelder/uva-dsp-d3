

RECHTBANK MIDDELBURG
sector strafrecht
meervoudige kamer




Parketnummer	: 12/015170-03
Datum uitspraak: 19 november 2003


tegenspraak


------------------------------------------------ 
Datum inverzekeringstelling: 					23 juni 2003
Datum voorlopige hechtenis: 					26 juni 2003
------------------------------------------------ 




V O N N I S

van de rechtbank Middelburg meervoudige kamer voor strafzaken in de strafzaak tegen:


[verdachte]
geboren op [geboortedatum]
wonende te [adres]
thans gedetineerd in de penitentiaire inrichting Flevoland - HvB Almere Binnen te Almere


ter terechtzitting verschenen.

Als raadsman van de verdachte is ter terechtzitting verschenen mr. A.H.J. Bals advocaat te Goes.


Onderzoek van de zaak


Dit vonnis is gewezen naar aanleiding van het onderzoek op de terechtzitting van 
6 november 2003.



De rechtbank heeft kennisgenomen van de vordering van de officier van justitie 
[naam] en van hetgeen door en/of namens de verdachte naar voren is gebracht.
De officier van justitie heeft gevorderd dat de verdachte ter zake van het onder 1 en 2 tenlastegelegde zal worden veroordeeld tot een gevangenisstraf voor de duur van vijftien maanden met aftrek van voorarrest. Voorts heeft de officier van justitie gevorderd dat de in beslaggenomen en niet teruggeven voorwerpen te weten:
- 2200 gram weed;
- 1 stk poeder betreft een zakje wit poeder besl.code: 1.8.07.S.1;
- 3 stk assimilatielamp;
- 3 stk transformator;
- 2 stk ventilator;
- 1 stk ventilator betreft losse op statief geplaatste ventilator;
- 1 stk filter betreft een koolstoffilter;
- 000 l vloeistof betreft diverse vloeistoffen tbv plantengroei;
- 1 stk meetapparatuur betreft een MS-meter;
- 1 stk meetapparatuur betreft een PH-meter;
- 5 ds doos betreft stekkerdozen;
- 4 stk tijdklok betreft tijdschakelaars;
- 000 stk kabel betreft diverse stroomkabels
zullen worden onttrokken aan het verkeer.



Tenlastelegging

Aan de verdachte is tenlastegelegd hetgeen vermeld staat in de inleidende dagvaarding. De tekst van de tenlastelegging luidt als volgt.

Aan verdachte wordt tenlastegelegd dat:

1.


hij op of omstreeks 13 juni 2003 te Sint Philipsland gemeente Tholen
tezamen en in vereniging met een ander of anderen althans alleen
opzettelijk heeft verkocht en/of afgeleverd en/of verstrekt en/of vervoerd in
elk geval opzettelijk aanwezig heeft gehad ongeveer 100910 gram in elk geval
een hoeveelheid van een materiaal bevattende cocaïne zijnde cocaïne een middel
als bedoeld in de bij de Opiumwet behorende lijst I;
art 2 ahf/ond B Opiumwet
art 47 lid 1 ahf/sub 1 Wetboek van Strafrecht


2.


hij op of omstreeks 13 juni 2003 in de gemeente Tholen
opzettelijk aanwezig heeft gehad ongeveer 1120 gram in elk geval een
hoeveelheid van meer dan 30 gram hennep zijnde hennep een middel als bedoeld
in de bij de Opiumwet behorende lijst II;
art 3 ahf/ond C Opiumwet



Ontvankelijkheid van het openbaar ministerie


De raadsman heeft ten aanzien van feit 1 een beroep gedaan op de niet-ontvankelijkheid van de officier van justitie in zijn vervolging. Hij heeft hiertoe aangevoerd dat zijn cliënt op 
28 mei 2003 door de pseudokoper [naam] in zijn hoedanigheid van derde zijnde geen verdachte is uitgelokt tot een strafbaar feit zoals onder 1 tenlastegelegd. Voorts heeft hij gesteld dat de verslaglegging met betrekking tot deze pseudokoop onvolledig is nu een aantal processen-verbaal incompleet zijn en dat daardoor de waarborgen gesteld omtrent pseudokoop niet in acht zijn genomen.

 

De rechtbank verwerpt het verweer. 
Uit de stukken in het dossier blijkt niet dat verdachte en pseudokoper [naam] met elkaar hebben gesproken over de levering van een kilo cocaïne zoals de raadsman van verdachte stelt. Zowel de pseudokoper als ook de medeverdachte [naam] verklaren dat zij met elkaar hebben gesproken over de levering van een kilo cocaïne en dat [naam] eerst daarna met verdachte contact heeft gelegd. 
De rechtbank is voorts van oordeel dat de in eerste instantie gebrekkige verslaglegging is hersteld met de verhoren van de pseudokoper [naam] zijn begeleiders en de officier van justitie door de rechter-commissaris. Allen hebben uitvoerig en zonder terughoudendheid verklaard omtrent de gang van zaken. De verdachte is daardoor niet in zijn belangen geschaad.


Nu het verweer van de raadsman dient te worden verworpen en nu ook overigens geen feiten of omstandigheden die tot niet-ontvankelijkheid van het Openbaar Ministerie zouden moeten leiden aannemelijk zijn geworden zal de rechtbank het Openbaar Ministerie ontvankelijk verklaren in zijn strafvervolging tegen de verdachte.


Bewezenverklaring

De rechtbank acht wettig en overtuigend  bewezen dat de verdachte het onder 1 en 2 tenlastegelegde heeft begaan met dien verstande dat:

1.


hij op of omstreeks 13 juni 2003 te Sint Philipsland gemeente Tholen
tezamen en in vereniging met een ander of anderen althans alleen
opzettelijk heeft verkocht en/of afgeleverd en/of verstrekt en/of vervoerd in
elk geval opzettelijk aanwezig heeft gehad ongeveer 100910 gram in elk geval
een hoeveelheid van een materiaal bevattende cocaïne zijnde cocaïne een middel
als bedoeld in de bij de Opiumwet behorende lijst I;
2.



hij op of omstreeks 13 juni 2003 in de gemeente Tholen
opzettelijk aanwezig heeft gehad ongeveer 1120 gram in elk geval een
hoeveelheid van meer dan 30 gram hennep zijnde hennep een middel als bedoeld
in de bij de Opiumwet behorende lijst II;



Hetgeen aan de verdachte meer of anders is tenlastegelegd dan hier bewezen is verklaard is niet bewezen. De verdachte moet daarvan worden vrijgesproken.

Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is de verdachte daardoor niet geschaad in de verdediging.


Bewijsvoering


De rechtbank grondt haar overtuiging dat de verdachte het bewezenverklaarde heeft begaan op de feiten en omstandigheden die in de bewijsmiddelen zijn vervat en die reden geven tot de bewezenverklaring.
De bewijsmiddelen zullen in die gevallen waarin de wet aanvulling van het vonnis met de bewijsmiddelen vereist in een aan dit vonnis gehechte bijlage worden opgenomen.
Strafbaarheid van het bewezenverklaarde


Er is geen omstandigheid aannemelijk geworden die de strafbaarheid van het onder 1 en 2 bewezenverklaarde uitsluit zodat dit strafbaar is.

Het bewezenverklaarde levert de navolgende strafbare feiten op.


Ten aanzien van het bewezenverklaarde onder:
1:opzettelijk handelen in strijd met een in artikel 2 eerste lid aanhef en onder B van de Opiumwet gegeven verbod.
2:opzettelijk handelen in strijd met een in artikel 3 eerste lid aanhef en onder C van de Opiumwet gegeven verbod.



Strafbaarheid van de verdachte

Er is geen omstandigheid aannemelijk geworden die de strafbaarheid van de verdachte uitsluit. De verdachte is dus strafbaar. 


Motivering van de op te leggen sanctie


Bij het bepalen van de op te leggen straf heeft de rechtbank rekening gehouden met het volgende:
- de ernst van de feiten en de omstandigheden waaronder deze zijn begaan;
- de persoon en de persoonlijke omstandigheden van de verdachte.


Voor wat betreft de ernst van de feiten en de omstandigheden waaronder deze zijn begaan heeft de rechtbank in het bijzonder het volgende in aanmerking genomen.


Verdachte heeft zich schuldig gemaakt aan de verkoop van een kilo cocaïne. Verdachte heeft nadat [naam] hem had gevraagd of hij cocaïne kon leveren een kilo cocaïne aangekocht en doorverkocht aan genoemde [medeverdachte] Door de handel in drugs wordt criminaliteit in de hand gewerkt. Verdachte heeft louter uit winstbejag gehandeld. Het gebruik van cocaïne is niet alleen schadelijk voor de volksgezondheid maar vormt ook een bedreiging voor de samenleving in het algemeen vanwege de verslaafdencriminaliteit die het met zich mee brengt. De handel in cocaïne is uiterst lucratief waarbij de deelnemers aan de handel zich in het algemeen uitsluitend laten leiden door eigen winstbejag zonder zich te bekommeren om de maatschappelijke schade die wordt veroorzaakt. 
Voorts heeft de verdachte een hennepkwekerij met 28 hennepplanten geëxploiteerd.


Bij de aard en de hoogte van de aan verdachte op te leggen straf heeft de rechtbank in het bijzonder rekening gehouden met de ernst van het onder 1 bewezenverklaarde. De rechtbank houdt in het voordeel van verdachte rekening met het incidentele karakter van deze handeling en het feit dat de rol van verdachte beperkt was tot die van tussenhandelaar. Gelet op de ernst van de feiten past echter slechts een vrijheidsstraf van substantiële duur. 


 Voor wat betreft de persoon van de verdachte heeft de rechtbank in het bijzonder gelet op:
- het op naam van de verdachte staand uittreksel uit het Algemeen Documentatieregister d.d. 28 juni 2003;
- het over de verdachte uitgebrachte voorlichtingsrapport d.d. 2 september 2003 van de Stichting Reclassering Nederland Ressort Den Haag unit Middelburg.


De rechtbank laat in het voordeel van verdachte meewegen dat verdachte niet eerder voor opiumwetdelicten is veroordeeld.

Op grond van het bovenstaande acht de rechtbank een onvoorwaardelijke gevangenisstraf van na te melden duur passend en geboden.


Beslag


De in beslaggenomen en niet teruggeven voorwerpen te weten:
- 2200 gram weed;
- 1 stk poeder betreft een zakje wit poeder besl.code: 1.8.07.S.1;
- 3 stk assimilatielamp;
- 3 stk transformator;
- 2 stk ventilator;
- 1 stk ventilator betreft losse op statief geplaatste ventilator;
- 1 stk filter betreft een koolstoffilter;
- 000 l vloeistof betreft diverse vloeistoffen tbv plantengroei;
- 1 stk meetapparatuur betreft een MS-meter;
- 1 stk meetapparatuur betreft een PH-meter;
- 5 ds doos betreft stekkerdozen;
- 4 stk tijdklok betreft tijdschakelaars;
- 000 stk kabel betreft diverse stroomkabels
zijn vatbaar voor onttrekking aan het verkeer aangezien met behulp van deze voorwerpen het onder 2 bewezenverklaarde is begaan.
Voornoemde voorwerpen zullen daarom onttrokken worden aan het verkeer.



Toepasselijke wettelijke voorschriften

De rechtbank heeft gelet op de artikelen 36b 36c en 57 van het Wetboek van Strafrecht en op de artikelen 2 3 10 en 11 van de Opiumwet.


DE BESLISSING

De rechtbank beslist als volgt.

Zij verklaart bewezen dat de verdachte het onder 1 en 2 tenlastegelegde zoals hierboven omschreven heeft begaan.

Zij verklaart niet bewezen hetgeen ter zake meer of anders ten laste is gelegd en spreekt de verdachte daarvan vrij.

Zij bepaalt dat het onder 1 en 2 bewezenverklaarde de hierboven vermelde strafbare feiten oplevert.

Zij verklaart de verdachte te dier zake strafbaar.

Zij veroordeelt de verdachte tot een gevangenisstraf voor de duur van 15 (vijftien) maanden.

Zij beveelt dat de tijd die de veroordeelde vóór de tenuitvoerlegging van deze uitspraak in voorarrest heeft doorgebracht bij de uitvoering van de opgelegde gevangenisstraf geheel in mindering wordt gebracht voor zover die tijd niet reeds op een andere vrijheidsstraf in mindering is gebracht.


Zij verklaart onttrokken aan het verkeer de inbeslaggenomen voorwerpen te weten:
- 2200 gram weed;
- 1 stk poeder betreft een zakje wit poeder besl.code: 1.8.07.S.1;
- 3 stk assimilatielamp;
- 3 stk transformator;
- 2 stk ventilator;
- 1 stk ventilator betreft losse op statief geplaatste ventilator;
- 1 stk filter betreft een koolstoffilter;
- 000 l vloeistof betreft diverse vloeistoffen tbv plantengroei;
- 1 stk meetapparatuur betreft een MS-meter;
- 1 stk meetapparatuur betreft een PH-meter;
- 5 ds doos betreft stekkerdozen;
- 4 stk tijdklok betreft tijdschakelaars;
- 000 stk kabel betreft diverse stroomkabels.




Dit vonnis is gewezen door:
mr. [naam] 	voorzitter
mrs. [naam] en [naam] 	rechters
in tegenwoordigheid van [naam] als griffier en uitgesproken op de openbare terechtzitting van deze rechtbank van 19 november 2003.

