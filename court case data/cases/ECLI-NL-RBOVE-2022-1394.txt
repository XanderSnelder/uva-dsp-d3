

RECHTBANK OVERIJSSEL
Team Strafrecht 
Meervoudige economische kamer


Zittingsplaats Zwolle



Parketnummer: 84/014139-21 (P)
Datum vonnis: 16 mei 2022





Vonnis op tegenspraak in de zaak van de officier van justitie tegen:






          [verdachte] 
geboren op [geboortedatum] 1990 in [geboorteplaats] 
wonende aan [adres] .






1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzitting van 
2 mei 2022.



De rechtbank heeft kennisgenomen van de vordering van de officier van justitie 
mr. D. van Ieperen en van wat door verdachte en zijn raadsman mr. R.G. Knegt advocaat in Assen naar voren is gebracht.





2De tenlastelegging


De verdenking komt er [naam 5] en zakelijk weergegeven op neer dat verdachte:



feit 1
op 24 september 2020 professioneel vuurwerk te weten knalvuurwerk en Shells heeft opgeslagen en/of voorhanden heeft gehad en/of aan een pseudokoper ter beschikking heeft gesteld;



feit 2
op 24 september 2020 professioneel vuurwerk te weten knalvuurwerk heeft opgeslagen en/of voorhanden heeft gehad en/of aan een ander ter beschikking heeft gesteld; 



feit 3
in de periode van 17 september 2020 tot en met 24 september 2020 aan anderen professioneel vuurwerk te weten knalvuurwerk ter beschikking heeft gesteld;



feit 4 
op 24 september 2020 opzettelijk 41 gram cocaïne aanwezig heeft gehad; 



feit 5 
op 24 september 2020 opzettelijk 23355 gram hennep aanwezig heeft gehad.
Voluit luidt de tenlastelegging aan verdachte dat:



1.
hij op of omstreeks 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans alleen opzettelijk aan een ander dan een persoon met gespecialiseerde kennis te weten pseudokoper (PS 2032) professioneel vuurwerk te weten

- 20 althans één of meerdere stuks knalvuurwerk (Joker Why so Serious) (COV PV Pag. 160) en/of
- 36 althans één of meerdere stuks Shells (Mortierbommen) (DSO3) (COV PV Pag. 144 148) en/of
- 4 althans één of meerdere stuks knalvuurwerk (Cobra 20 (Trade name)) (COV PV Pag. 156) en/of
- 15 althans één of meerdere stuks knalvuurwerk (Cobra 6 (Trade name) (COV PV Pag. 151) en/of
- 100 althans één of meerdere stuks knalvuurwerk (Mad Bull Dog) (COV PV Pag. 140)
ter beschikking heeft gesteld;


en/of



hij op of omstreeks 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans alleen opzettelijk als een ander dan een persoon met gespecialiseerde kennis professioneel vuurwerk te weten

- 20 althans één of meerdere stuks knalvuurwerk (Joker Why so Serious) (COV PV Pag. 160) en/of
- 36 althans één of meerdere stuks Shells (Mortierbommen) (DSO3) (COV PV Pag. 144 148) en/of
- 4 althans één of meerdere stuks knalvuurwerk (Cobra 20 (Trade name)) (COV PV Pag. 156) en/of
- 15 althans één of meerdere stuks knalvuurwerk (Cobra 6 (Trade name) (COV PV Pag. 151) en/of
- 100 althans één of meerdere stuks knalvuurwerk (Mad Bull Dog) (COV PV Pag. 140)

heeft opgeslagen en/of voorhanden heeft gehad;
subsidiair althans indien het vorenstaande niet tot een veroordeling mocht of zou kunnen leiden:



hij op of omstreeks 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans alleen opzettelijk professioneel vuurwerk bestemd voor particulier gebruik te weten

- 20 althans één of meerdere stuks knalvuurwerk (Joker Why so Serious) (COV PV Pag. 160) en/of
- 36 althans één of meerdere stuks Shelis (Mortierbommen) (DSO3) (COV PV Pag. 144 148) en/of
- 4 althans één of meerdere stuks knalvuurwerk (Cobra 20 (Trade name)) (COV PV Pag. 156) en/of
- 15 althans één of meerdere stuks knalvuurwerk (Cobra 6 (Trade name) (COV PV Pag. 151) en/of
- 100 althans één of meerdere stuks knalvuurwerk (Mad Bull Dog) (COV PV Pag. 140)
heeft opgeslagen en/of voorhanden heeft gehad en/of aan een ander (pseudokoper 2032) ter beschikking heeft gesteld;


2.
hij op of omstreeks 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans
alleen opzettelijk als een ander dan een persoon met gespecialiseerde kennis
professioneel vuurwerk te weten
(in een auto Seat Ibiza kenteken [kenteken] ) (PV relaas Pag.4)

- 4 althans één of meerdere stuks knalvuurwerk (Joker Why So Serious) (COV PV
Pag. 160) en/of
- 4 althans één of meerdere stuks knalvuurwerk (Cobra 20 (Trade name)) (COV PV
Pag. 156) en/of
- 9 althans één of meerdere stuks knalvuurwerk (Cobra 6 (Trade name)) (COV PV
Pag. 151) en/of
- 80 althans één of meerdere stuks knalvuurwerk (Titan 5 Bang Crackling) (COV

PVPag. 165) en/of
(in een woning gelegen aan [adres] ) 

- 12 althans één of meerdere stuks knalvuurwerk (Joker Why So Serious) (COV PV
Pag. 176) en/of
- 1 stuks knalvuurwerk (Cobra 6 (Trade name)) (COV PV Pag. 180)
heeft opgeslagen en/of voorhanden heeft gehad;


subsidiair althans indien het vorenstaande niet tot een veroordeling mocht of zou kunnen leiden:



hij op of omstreeks 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans
alleen opzettelijk professioneel vuurwerk bestemd voor particulier gebruik te
weten
(in een auto Seat Ibiza kenteken [kenteken] ) (PV relaas Pag. 4)

- 4 althans één of meerdere stuks knalvuurwerk (Joker Why So Serious) (COV PV
Pag. 160) en/of
- 4 althans één of meerdere stuks knalvuurwerk (Cobra 20 (Trade name)) (COV PV
Pag. 156) en/of
- 9 althans één of meerdere stuks knalvuurwerk (Cobra 6 (Trade name)) (COV PV
Pag. 151) en/of
- 80 althans één of meerdere stuks knalvuurwerk (Titan 5 Bang Crackling) (COV PV Pag. 165) en/of
(in een woning gelegen aan [adres] )
- 12 althans één of meerdere stuks knalvuurwerk (Joker Why So Serious) (COV PV
Pag. 176) en/of
- 1 stuks knalvuurwerk (Cobra 6 (Trade name)) (COV PV Pag. 180)
heeft opgeslagen en/of voorhanden heeft gehad en/of aan een ander ter beschikking heeft gesteld;

3. 

hij op één of meerdere tijdstippen in of omstreeks de periode van 17 september 2020 tot en met 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans alleen
opzettelijk aan (een) ander(en) dan een perso(o)n(en) met gespecialiseerde kennis te weten 

- aan [naam 1]  professioneel vuurwerk te weten

9 althans één of meerdere stuks knalvuurwerk (Cobra 6 (Trade name)) (COV PV Pag. 249) en/of
2 althans één of meerdere stuks knalvuurwerk (Cobra 20 (Trade name)) (COV PV Pag. 252) en/of

- aan 1. [naam 2]  professioneel vuurwerk te weten 
2 althans één of meerdere stuks knalvuurwerk (Cobra 6 (Made in Ytaly)) (COV PV Pag. 280) en/of 
- aan [naam 3]  professioneel vuurwerk te weten

27 althans één of meerdere stuks knalvuurwerk (Cobra 6 (Made in Ytaly)) (COV PV Pag. 303) en/of 
4 althans één of meerdere stuks knalvuurwerk (Joker Why So Serious) (COV PV Pag. 307) en/of 
26 kilogram knalvuurwerk (Mad Bull Dog) (COV PV Pag. 312) en/of

- aan [naam 4]  professioneel vuurwerk te weten 

9 althans één of meerdere stuks knalvuurwerk (Cobra 6 (Trade name)) (COV PV Pag. 350) en/of
67 kilogram knalvuurwerk (Dieptebom) (COV PV Pag. 353) en/of

- aan [naam 5]  professioneel vuurwerk te weten
12 althans één of meerdere stuks knalvuurwerk (Cobra 6 (Trade name)) (COV PV Pag. 384) en/of 
1. stuks knalvuurwerk (Super No.1) (COV PV Pag. 387) en/of

2 althans één of meerdere stuks knalvuurwerk (Cobra 20 (Trade name)) (COV PV Pag. 391) en/of
675 kilogram knalvuurwerk (Dieptebom) (COV PV Pag. 394)
althans aan één of meer ander(en) professioneel vuurwerk
ter beschikking heeft gesteld;



subsidiair althans indien het vorenstaande niet tot een veroordeling mocht of zou kunnen leiden:



hij op één of meerdere tijdstippen in of omstreeks de periode van 17 september 2020 tot en met 24 september 2020 te Winschoten in de gemeente Oldambt althans in Nederland tezamen en in vereniging met een (of meer) ander(en) althans alleen opzettelijk professioneel vuurwerk bestemd voor particulier gebruik te weten 

- 9 althans één of meerdere stuks knalvuurwerk (Cobra 6 (Trade name)) ( [naam 1]  COV PV Pag. 249) en/of
- 2 althans één of meerdere stuks knalvuurwerk (Cobra 20 (Trade name)) ( [naam 1]  COV PV Pag. 252) en/of 
- 2 althans één of meerdere stuks knalvuurwerk (Cobra 6 (Made in Ytaly)) ( [naam 2]  COV PV Pag. 280) en/of
- 27 althans één of meerdere stuks knalvuurwerk (Cobra 6 (Made in Ytaly)) ( [naam 3]  COV PV Pag. 303) en/of
- 4 althans één of meerdere stuks knalvuurwerk (Joker Why So Serious) ( [naam 3] 
COV PV Pag. 307) en/of
- 26 kilogram knalvuurwerk (Mad Bull Dog) ( [naam 3]  COV PV Pag. 312) en/of
- 9 althans één of meerdere stuks knalvuurwerk (Cobra 6 (Trade name)) ( [naam 4]  COV PV Pag. 350) en/of
- 67 kilogram knalvuurwerk (Dieptebom) ( [naam 4]  COV PV Pag. 353) en/of
- 12 althans één of meerdere stuks knalvuurwerk (Cobra 6 (Trade name)) ( [naam 5] 
COV PV Pag. 384) en/of
- 1 stuks knalvuurwerk (Super No.1) ( [naam 5]  CCV PV Pag. 387) en/of
- 2 althans één of meerdere stuks knalvuurwerk (Cobra 20 (Trade name)) ( [naam 5] 
COV PV Pag. 391) en/of
- 675 kilogram knalvuurwerk (Dieptebom) ( [naam 5]  COV PV Pag. 394)

aan (een) ander(en) te weten [naam 1] en/of [naam 2] en/of [naam 3] en/of [naam 4] en/of [naam 5]
ter beschikking heeft gesteld;


4. 

hij op of omstreeks 24 september 2020 te Winschoten in de gemeente Oldambt althans in Nederland opzettelijk aanwezig heeft gehad ongeveer 41 gram cocaïne althans een hoeveelheid cocaïne zijnde cocaïne (telkens) een middel als bedoeld in de bij de Opiumwet behorende lijst 1 dan wel aangewezen krachtens het vijfde lid
van artikel 3a van die wet;


5. 

hij op of omstreeks 24 september 2020 te Winschoten in de gemeente Oldambt althans in Nederland tezamen en in vereniging met (een) ander(en) althans alleen
opzettelijk aanwezig heeft gehad ongeveer 23355 gram in elk geval een hoeveelheid van meer dan 30 gram hennep zijnde hennep een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet.





3De voorvragen


De rechtbank heeft vastgesteld dat de dagvaarding geldig is dat zij bevoegd is tot kennisneming van deze zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.





4De bewijsmotivering


4.1

Inleiding



Op 17 september 2020 is via Telegram door de gebruiker ‘ [gebruikersnaam] ’ in de groep chat ‘@ [naam 6] ’ professioneel vuurwerk aangeboden. Door een pseudokoper is vervolgens een bestelling van professioneel vuurwerk waaronder Cobra’s en Jokers geplaatst. Op 24 september 2020 vond op het parkeerterrein van een supermarkt in Winschoten de aflevering van dit vuurwerk plaats. Naar aanleiding van deze pseudokoop is een persoon aangehouden. Dit bleek verdachte te zijn. Tijdens het fouilleren werd bij verdachte een grote hoeveelheid briefgeld en een gripzakje met daarin vermoedelijk drugs aangetroffen. Verder heeft de politie in de auto waarin verdachte reed een hoeveelheid vuurwerk aangetroffen. Ook heeft de politie in de woning van verdachte en zijn partner medeverdachte [medeverdachte]  een hoeveelheid vuurwerk en hennep aangetroffen. De aangetroffen vuurwerk en drugs zijn in beslag genomen en onderzocht. Daarnaast zijn op de telefoon van verdachte verschillende chatgesprekken met personen aangetroffen waarin wordt gesproken over het verkopen en leveren van professioneel vuurwerk door verdachte aan die personen. 





4.2

Het standpunt van de officier van justitie



De officier van justitie heeft zich op het standpunt gesteld dat het onder de feiten 1 en 2 primair ten laste gelegde wettig en overtuigend bewezen is. Ten aanzien van feit 3 heeft zij zich op het standpunt gesteld dat het primair ten laste gelegde bewezen is voor zover het de levering van professioneel vuurwerk aan afnemers [naam 1] en [naam 5] betreft. De levering aan [naam 2]  [naam 3] en [naam 4] acht de officier van justitie niet bewezen zodat zij heeft gevorderd verdachte ten aanzien van die onderdelen van de tenlastelegging vrij te spreken. Ten aanzien van de feiten 4 en 5 heeft de officier van justitie zich op het standpunt gesteld dat deze feiten wettig en overtuigend bewezen zijn.




4.3

Het standpunt van de verdediging



De raadsman heeft ten aanzien van het onder feit 3 ten laste gelegde naar voren gebracht dat niet bewezen is dat verdachte professioneel vuurwerk aan [naam 2]  [naam 3] en 

          [naam 4] heeft geleverd. Verdachte dient partieel vrijgesproken te worden van die onderdelen van de tenlastelegging. De raadsman heeft zich ten aanzien van de bewezenverklaring van de overige feiten gerefereerd aan het oordeel van de rechtbank.




4.4

Het oordeel van de rechtbank



Feit 1 primair



De rechtbank komt tot een bewezenverklaring op grond van de volgende bewijsmiddelen waarbij de rechtbank – nu verdachte dit feit heeft bekend en door of namens hem geen vrijspraak is bepleit – conform artikel 359 derde lid laatste volzin van het Wetboek van Strafvordering (Sv) zal volstaan met een opsomming van de bewijsmiddelen:


- Het proces-verbaal van de terechtzitting van 2 mei 2022 voor zover inhoudende de bekennende verklaring van verdachte;

- Het proces-verbaal van bevindingen opgesteld door politiële pseudokoper 2032 van 
24 september 2020 pag. 32 en 33;

- Het proces-verbaal van onderzoek aan inbeslaggenomen vuurwerk (2020258187-13) opgesteld door verbalisant [verbalisant 1]  van 29 oktober 2020 pag. 139 140 142 144 tot en met 168.


Feit 2 primair




Vaststelling feiten en omstandigheden 

De rechtbank stelt op grond van de inhoud van het dossier en het verhandelde ter terechtzitting de volgende feiten en omstandigheden vast.



Op 24 september 2020 in Winschoten is in de auto van verdachte een Seat Ibizia met kenteken [kenteken]  vuurwerk aangetroffen. Het bleek te gaan om vier stuks Joker Why So Serious vier stuks Cobra 20 15 stuks Cobra 6 en 80 stuks Titan 5 Bang Crackling. Dit vuurwerk is aan te merken als professioneel vuurwerk.
Ook is diezelfde dag in de woning van verdachte gelegen aan [adres]  vuurwerk aangetroffen. Verdachte heeft verklaard dat hij een hoeveelheid vuurwerk in zijn woning had opgeslagen voor eigen gebruik. Het in de woning aangetroffen vuurwerk is aan te merken als professioneel vuurwerk. 




Conclusie

De rechtbank is gelet op het voorgaande van oordeel dat wettig en overtuigend bewezen is dat verdachte een persoon zonder gespecialiseerde kennis op 24 september 2020 in Winschoten professioneel vuurwerk voorhanden en opgeslagen heeft gehad. 



Feit 3 primair 



Evenals de officier van justitie en de verdediging acht de rechtbank het onder feit 3 primair ten laste gelegde wettig en overtuigend bewezen voor zover het de levering van professioneel vuurwerk aan afnemers [naam 1] en [naam 5] betreft. 
De rechtbank komt tot een bewezenverklaring op grond van de volgende bewijsmiddelen waarbij de rechtbank – in zoverre verdachte het feit heeft bekend en door of namens hem geen (integrale) vrijspraak is bepleit – conform artikel 359 derde lid laatste volzin Sv zal volstaan met een opsomming van de bewijsmiddelen:


- Het proces-verbaal van de terechtzitting van 2 mei 2022 voor zover inhoudende de bekennende verklaring van verdachte;

- Het proces-verbaal van onderzoek aan inbeslaggenomen vuurwerk (2020258187-32) opgesteld door verbalisant [verbalisant 2]  van 28 oktober 2020 pag. 243 247 249 tot en met 254; 

- Het proces-verbaal van onderzoek aan inbeslaggenomen vuurwerk (2020268400-5) opgesteld door verbalisant [verbalisant 2]  van 28 oktober 2020 pag. 379 382 384 tot en met 397. 


De rechtbank is van oordeel dat uit het dossier onvoldoende blijkt dat verdachte aan 

          [naam 2]  [naam 3] en [naam 4] rechtstreeks professioneel vuurwerk heeft geleverd. De rechtbank zal verdachte ten aanzien van die onderdelen van de tenlastelegging vrijspreken. 



Feit 4



De rechtbank komt tot een bewezenverklaring op grond van de volgende bewijsmiddelen waarbij de rechtbank – nu verdachte dit feit heeft bekend en door of namens hem geen vrijspraak is bepleit – conform artikel 359 derde lid laatste volzin Sv zal volstaan met een opsomming van de bewijsmiddelen:


- Het proces-verbaal van de terechtzitting van 2 mei 2022 voor zover inhoudende de bekennende verklaring van verdachte;

- Een kennisgeving van inbeslagneming van verbalisanten [verbalisant 3] en [verbalisant 4]  pag. 83;

- Het proces-verbaal verdovende middelen van [verbalisant 5] en [verbalisant 6]  van 
7 oktober 2020 pag. 110 tot en met 112;

- Een rapport van het Nederlands Forensisch Instituut van 6 oktober 2020 opgemaakt door [verbalisant 7]  pag. 114;

- Een rapport van het Nederlands Forensisch Instituut van 6 oktober 2020 opgemaakt door [verbalisant 7]  pag. 115;

- Een rapport van het Nederlands Forensisch Instituut van 6 oktober 2020 opgemaakt door [verbalisant 7]  pag. 116.


Feit 5



De rechtbank komt tot een bewezenverklaring op grond van de volgende bewijsmiddelen waarbij de rechtbank – in zoverre verdachte dit feit heeft bekend en door of namens hem geen vrijspraak is bepleit – conform artikel 359 derde lid laatste volzin Sv zal volstaan met een opsomming van de bewijsmiddelen:


- Het proces-verbaal van de terechtzitting van 2 mei 2022 voor zover inhoudende de bekennende verklaring van verdachte;

- Een kennisgeving van inbeslagneming van verbalisanten [verbalisant 8] en [verbalisant 9]  pag. 104;

- Het proces-verbaal verdovende middelen van verbalisanten [verbalisant 5] en 

        [verbalisant 6]  pag. 110 112 en 113.


In aanvulling op bovenstaande opsomming overweegt de rechtbank dat uit de kennisgeving van inbeslagneming en het proces-verbaal verdovende middelen blijkt dat in de woning 285 gram hennep in drie zakken is aangetroffen en dat het netto gewicht 23355 (3310 + 5118 + 14927) gram betreft zodat wettig en overtuigend bewezen is dat verdachte 23355 gram hennep in zijn woning aanwezig heeft gehad. Dat niet uit het dossier valt op te maken hoe de verbalisant dit nettogewicht heeft vastgesteld maakt dit niet anders nu het gewicht zonder verpakking in vergelijking met het bruto gewicht de rechtbank niet onredelijk of anderszins onaannemelijk voorkomt.  




4.5

De bewezenverklaring



De rechtbank acht op grond van de opgegeven bewijsmiddelen en de in de bijlage opgenomen bewijsmiddelen waarin zijn vervat de redengevende feiten en omstandigheden waarop de bewezenverklaring steunt wettig en overtuigend bewezen dat verdachte de ten laste gelegde feiten heeft begaan met dien verstande dat:



1. primair
hij op 24 september 2020 te Winschoten in de gemeente Oldambt alleen opzettelijk aan een ander dan een persoon met gespecialiseerde kennis te weten pseudokoper (PS 2032) professioneel vuurwerk te weten
- 20 stuks knalvuurwerk (Joker Why so Serious) en
- 36 stuks Shells (Mortierbommen) (DSO3) en
- 4 stuks knalvuurwerk (Cobra 20 (Trade name)) en
- 15 stuks knalvuurwerk (Cobra 6 (Trade name) en
- 100 stuks knalvuurwerk (Mad Bull Dog)
ter beschikking heeft gesteld;


en



hij op 24 september 2020 te Winschoten in de gemeente Oldambt alleen opzettelijk als een ander dan een persoon met gespecialiseerde kennis professioneel vuurwerk te weten

- 20 stuks knalvuurwerk (Joker Why so Serious) en
- 36 stuks Shells (Mortierbommen) (DSO3) en
- 4 stuks knalvuurwerk (Cobra 20 (Trade name)) en
- 15 stuks knalvuurwerk (Cobra 6 (Trade name) en
- 100 stuks knalvuurwerk (Mad Bull Dog) 
voorhanden heeft gehad;

2. primair

hij op 24 september 2020 te Winschoten in de gemeente Oldambt alleen opzettelijk als een ander dan een persoon met gespecialiseerde kennis professioneel vuurwerk te weten
(in een auto Seat Ibiza kenteken [kenteken] )

- 4 stuks knalvuurwerk (Joker Why So Serious) en
- 4 stuks knalvuurwerk (Cobra 20 (Trade name)) en
- 9 stuks knalvuurwerk (Cobra 6 (Trade name)) en
- 80 stuks knalvuurwerk (Titan 5 Bang Crackling) 
voorhanden heeft gehad;


en 



hij op 24 september 2020 te Winschoten in de gemeente Oldambt alleen opzettelijk als een ander dan een persoon met gespecialiseerde kennis professioneel vuurwerk te weten
(in een woning gelegen aan [adres] ) 

- 12 stuks knalvuurwerk (Joker Why So Serious) en
- 1 stuks knalvuurwerk (Cobra 6 (Trade name))
heeft opgeslagen;

3. primair
hij op 24 september 2020 te Winschoten in de gemeente Oldambt tezamen en in vereniging met een ander opzettelijk aan anderen dan personen met gespecialiseerde kennis te weten 
- aan [naam 1]  professioneel vuurwerk te weten 
9 stuks knalvuurwerk (Cobra 6 (Trade name)) en
2 stuk knalvuurwerk (Cobra 20 (Trade name)) en
- aan [naam 5]  professioneel vuurwerk te weten
12 stuks knalvuurwerk (Cobra 6 (Trade name)) en
1. stuks knalvuurwerk (Super No.1) en
2 stuks knalvuurwerk (Cobra 20 (Trade name)) (COV PV Pag. 391) en

675 kilogram knalvuurwerk (Dieptebom) 
ter beschikking heeft gesteld;


4. 

hij op 24 september 2020 te Winschoten in de gemeente Oldambt opzettelijk aanwezig heeft gehad 41 gram cocaïne zijnde cocaïne (telkens) een middel als bedoeld in de bij de Opiumwet behorende lijst 1 dan wel aangewezen krachtens het vijfde lid
van artikel 3a van die wet;


5. 
hij op 24 september 2020 te Winschoten in de gemeente Oldambt tezamen en in vereniging met een ander opzettelijk aanwezig heeft gehad 23355 gram zijnde hennep een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet.


De rechtbank acht niet bewezen wat aan verdachte meer of anders is ten laste gelegd zodat zij hem daarvan zal vrijspreken.






5De strafbaarheid van het bewezenverklaarde


Het bewezen verklaarde is strafbaar gesteld in artikel 9.2.2.1 van de Wet milieubeheer in samenhang met artikel 1.2.2 lid 2 en 3 van het Vuurwerkbesluit en de artikelen 1a 2 en 6 van de Wet op de economische delicten respectievelijk artikel 2 in samenhang met artikel 10 en artikel 3 in samenhang met artikel 11 van de Opiumwet. 
Er zijn geen feiten of omstandigheden aannemelijk geworden die de strafbaarheid van de feiten uitsluiten. Het bewezen verklaarde levert op: 



feit 1 primair
telkens het misdrijf: overtreding van een voorschrift gesteld krachtens artikel 9.2.2.1 van de Wet milieubeheer opzettelijk begaan; 



feit 2 primair
het misdrijf: overtreding van een voorschrift gesteld krachtens artikel 9.2.2.1 van de Wet milieubeheer opzettelijk begaan; 



feit 3 primair
het misdrijf: overtreding van een voorschrift gesteld krachtens artikel 9.2.2.1 van de Wet milieubeheer opzettelijk begaan en meermalen gepleegd; 



feit 4 
het misdrijf: opzettelijk handelen in strijd met een in artikel 2 onder C van de Opiumwet gegeven verbod;



feit 5
het misdrijf: medeplegen van opzettelijk handelen in strijd met een in artikel 3 onder C van de Opiumwet gegeven verbod.






6De strafbaarheid van verdachte


Er zijn geen feiten of omstandigheden aannemelijk geworden die de strafbaarheid van verdachte uitsluiten. De rechtbank oordeelt daarom dat verdachte strafbaar is voor de bewezenverklaarde feiten.





7De op te leggen straf of maatregel


7.1

De vordering van de officier van justitie



De officier van justitie heeft gevorderd verdachte te veroordelen tot een gevangenisstraf voor de duur van achttien maanden waarvan tien maanden voorwaardelijk met een proeftijd van drie jaren. 




7.2

Het standpunt van de verdediging



De raadsman heeft verzocht om rekening te houden met de persoonlijke omstandigheden van verdachte. Verdachte vormt samen met zijn vrouw en twee jonge kinderen een gezin. Verdachte heeft een vaste baan en inkomsten. Indien verdachte zijn baan verliest door een vrijheidsbenemende straf zal hij niet langer in staat zijn om zijn gezin te onderhouden. Zijn vrouw kan in haar eentje niet de kosten dragen. Dit zal erin resulteren dat zij het huis zullen moeten verkopen waardoor het hele gezin meegetrokken wordt in de ellende. Gelet hierop heeft de raadsman verzocht om aan verdachte geen onvoorwaardelijke gevangenisstraf op te leggen maar om – eventueel ter zake van elk van de bewezen verklaarde feiten – de maximale taakstraf van 240 uren op te leggen. Hierbij heeft de raadsman gewezen op een arrest van het Hof Arnhem-Leeuwarden van 4 maart 2022 (ECLI:NL:GHARL:2022:1659).




7.3

De gronden voor een straf of maatregel



Bij de strafoplegging houdt de rechtbank rekening met de aard en de ernst van de gepleegde feiten de omstandigheden waaronder deze zijn begaan en de persoon van verdachte zoals die uit het dossier en tijdens de behandeling ter terechtzitting naar voren zijn gekomen. De rechtbank acht daarbij in het bijzonder het volgende van belang. 




De ernst van de feiten




Verdachte heeft zich schuldig gemaakt aan het voorhanden hebben en opslaan van zwaar professioneel vuurwerk terwijl hij niet over de daarvoor vereiste gespecialiseerde kennis beschikte. Verdachte had dat professionele vuurwerk in zijn auto en in de garage bij zijn woning opgeslagen. Daarnaast heeft verdachte zich schuldig gemaakt aan het ter beschikking stellen van zwaar professioneel vuurwerk aan personen zonder gespecialiseerde kennis. Hij heeft aan in totaal drie personen zwaar vuurwerk verkocht.  



Verdachte heeft met zijn handelen onverantwoorde risico’s genomen en de algemene veiligheid van personen en goederen ernstig in gevaar gebracht. Het is algemeen bekend dat vuurwerk gevaar kan opleveren. Dat geldt zeker voor professioneel vuurwerk dat een substantieel zwaardere of explosievere lading bevat dan het vuurwerk dat in Nederland aan consumenten mag worden verkocht. Het zware vuurwerk lag onbeschermd en midden in een woonwijk opgeslagen. Als het vuurwerk tot ontbranding was gekomen zou dit niet enkel ernstige gevolgen kunnen hebben gehad voor verdachte en zijn gezin maar ook voor de mensen en huizen in de buurt. Verder is algemeen bekend dat bij het afsteken van dergelijk professioneel en zwaar vuurwerk door particulieren met regelmaat iets fout gaat en dat daarbij ernstig letsel aan personen en schade aan goederen kan ontstaan. 
Verdachte heeft zich van deze risico’s onvoldoende rekenschap gegeven en alleen gedacht aan zijn eigen financieel gewin. De rechtbank rekent dit verdachte zwaar aan. 



Verdachte heeft daarnaast drugs aanwezig gehad. Drugs vormen een ernstige bedreiging voor de volksgezondheid en werken over het algemeen zeer verslavend. Het is daarnaast een feit van algemene bekendheid dat een aanmerkelijk deel van de criminaliteit direct of indirect haar oorsprong vindt in het gebruik van drugs. De rechtbank rekent het verdachte aan dat hij hier door zijn handelen mede verantwoordelijk voor is.



De rechtbank acht de feiten zeer ernstig en het handelen van verdachte bijzonder ondoordacht en kwalijk. 



Het Openbaar Ministerie hanteert richtlijnen op basis waarvan bij dit soort vuurwerkzaken in het algemeen onvoorwaardelijke gevangenisstraffen worden geëist zoals de officier van justitie ook in deze zaak heeft gedaan. De oplegging van een onvoorwaardelijke vrijheidsbenemende straf is bij feiten als de onderhavige in het bijzonder indien deze bij herhaling worden gepleegd en/of indien de gevaarzetting bijzonder groot en manifest is geweest dan wel zich heeft gerealiseerd dan ook zeker niet op voorhand uitgesloten. De rechtbank acht in deze zaak gelet op de persoonlijke omstandigheden van verdachte een dergelijke straf niet passend en overweegt het volgende. 




De persoonlijke omstandigheden




De rechtbank heeft kennisgenomen van het uittreksel uit de justitiële documentatie van 
17 december 2021 over verdachte. Hieruit blijkt dat verdachte niet eerder is veroordeeld voor vergelijkbare strafbare feiten.
De rechtbank neemt verder in aanmerking dat verdachte een vaste baan en inkomsten heeft waarmee hij zijn gezin onderhoudt. 
De rechtbank houdt er tot slot rekening mee dat verdachte ter zitting naar voren heeft gebracht dat hij spijt heeft van zijn handelen en dat de feiten meer dan anderhalf jaar geleden hebben plaatsgevonden.



De rechtbank ziet in deze huidige persoonlijke omstandigheden van verdachte in samenhang bezien reden om aan hem geen onvoorwaardelijke gevangenisstraf op te leggen.




De straf




Alles overwegend acht de rechtbank in dit geval een onvoorwaardelijke taakstraf voor de maximale duur van 240 uren subsidiair 120 dagen hechtenis en een voorwaardelijke gevangenisstraf voor de duur van negen maanden met een proeftijd van drie jaren passend en geboden. Voor de tijd die verdachte in verzekering heeft doorgebracht zal een aantal uren van de taakstraf worden afgetrokken.





7.4

De inbeslaggenomen voorwerpen



Onder verdachte is beslag gelegd op een auto te weten een Seat Ibiza met kenteken [kenteken]  twee telefoons te weten een Samsung zwart en een Samsung groot een telefoonhoesje (Funny Express) en twee geldbedragen van in totaal € 1.751--. 



De officier van justitie heeft de verbeurdverklaring van de auto de twee telefoons en het telefoonhoesje gevorderd omdat met behulp van deze voorwerpen het onder de feiten 1 2 en 3 primair ten laste gelegde is begaan of voorbereid. Verder heeft de officier van justitie de verbeurdverklaring van een geldbedrag van € 1.101-- gevorderd omdat dit geld afkomstig is van de handel in professioneel vuurwerk. Het overige geldbedrag moet worden teruggegeven aan verdachte.  



De raadsman heeft zich op het standpunt gesteld dat de auto moet worden teruggegeven aan verdachte en dat het geldbedrag van € 1.101-- moet worden verbeurd verklaard. Met betrekking tot de telefoons en het telefoonhoesje heeft hij zich gerefereerd aan het oordeel van de rechtbank. 



De rechtbank is van oordeel dat de telefoons en het telefoonhoesje moeten worden verbeurd verklaard omdat dit voorwerpen betreffen met behulp van welke het onder de feiten 1 en 3 primair ten laste gelegde is begaan of voorbereid. Het geldbedrag van € 1.101-- moet ook worden verbeurd verklaard omdat het geld betreft dat geheel door de handel in professioneel vuurwerk is verkregen. Het overige geldbedrag te weten € 650-- dient aan verdachte te worden teruggegeven. Wat betreft de auto overweegt de rechtbank dat dit een voorwerp betreft met betrekking tot welke het onder feit 2 primair ten laste gelegde is begaan zodat in beginsel de verbeurdverklaring van die auto is aangewezen. De rechtbank is evenwel van oordeel dat verdachte door verbeurdverklaring van die auto onevenredig zal worden getroffen waarbij de rechtbank ook oog heeft gehad voor de omstandigheid dat verdachte gedurende de periode dat hij de auto kwijt was wel de termijnbetalingen voor de voor die auto afgesloten lening verschuldigd was. De rechtbank zal om die reden de teruggave van de auto aan verdachte gelasten. 






8De toegepaste wettelijke voorschriften


De hierna te nemen beslissing berust op de hiervoor genoemde wetsartikelen. Daarnaast berust deze beslissing op de artikelen 14a 14b 14c 22c 22d 33 33a en 57 van het Wetboek van Strafrecht.





9De beslissing


De rechtbank:




bewezenverklaring


- verklaart bewezen dat verdachte het onder feit 1 primair feit 2 primair feit 3 primair 
feit 4 en feit 5 ten laste gelegde heeft begaan zoals hierboven omschreven;
- verklaart niet bewezen wat aan verdachte onder feit 1 primair feit 2 primair feit 3 primair feit 4 en feit 5 meer of anders is ten laste gelegd en spreekt hem daarvan vrij;




strafbaarheid feiten


- verklaart het bewezen verklaarde onder feit 1 primair feit 2 primair feit 3 primair feit 4 en feit 5 strafbaar;
- verklaart dat het onder feit 1 primair feit 2 primair feit 3 primair feit 4 en feit 5 bewezen verklaarde de volgende strafbare feiten oplevert:


feit 1 primair
telkens het misdrijf: overtreding van een voorschrift gesteld krachtens artikel 9.2.2.1 van de Wet milieubeheer opzettelijk begaan;



feit 2 primair
het misdrijf: overtreding van een voorschrift gesteld krachtens artikel 9.2.2.1 van de Wet milieubeheer opzettelijk begaan; 



feit 3 primair
het misdrijf: overtreding van een voorschrift gesteld krachtens artikel 9.2.2.1 van de Wet milieubeheer opzettelijk begaan en meermalen gepleegd; 



feit 4 
het misdrijf: opzettelijk handelen in strijd met een in artikel 2 onder C van de Opiumwet gegeven verbod;



feit 5
het misdrijf: medeplegen van opzettelijk handelen in strijd met een in artikel 3 onder C van de Opiumwet gegeven verbod;




strafbaarheid verdachte


- verklaart verdachte strafbaar voor het onder feit 1 primair feit 2 primair feit 3 primair feit 4 en feit 5 bewezen verklaarde;



straf


- veroordeelt verdachte tot een taakstraf voor de duur van 240 (tweehonderdveertig) uren;
- beveelt voor het geval dat verdachte de taakstraf niet naar behoren verricht dat vervangende hechtenis zal worden toegepast voor de duur van 120 (honderdtwintig) dagen;
- beveelt dat de tijd die verdachte vóór de tenuitvoerlegging van deze uitspraak in verzekering heeft doorgebracht bij de uitvoering van de taakstraf in mindering wordt gebracht;
- veroordeelt verdachte tot een gevangenisstraf voor de duur van 9 (negen) maanden;
- bepaalt dat deze gevangenisstraf in zijn geheel niet ten uitvoer zal worden gelegd tenzij de rechter later anders mocht gelasten. De rechter kan de tenuitvoerlegging gelasten indien verdachte voor het einde van de proeftijd van 3 (drie) jaren de navolgende voorwaarde niet is nagekomen:
- stelt als algemene voorwaarde dat verdachte zich voor het einde van de proeftijd niet schuldig maakt aan een strafbaar feit;



de in beslag genomen voorwerpen


- verklaart verbeurd de telefoons (Samsung zwart en Samsung groot) het telefoonhoesje (Funny Express) en het geldbedrag van € 1.101--;
- gelast de teruggave van de auto (Seat Ibiza met kenteken [kenteken] ) en het geldbedrag van € 650-- aan verdachte.


Dit vonnis is gewezen door mr. M.S. de Waard voorzitter mr. M.B. Werkhoven en 
mr. M. van Berlo rechters in tegenwoordigheid van mr. S.R. Kuiper  griffier en is in het openbaar uitgesproken op 16 mei 2022.



Mr. Werkhoven is niet in de gelegenheid dit vonnis mede te ondertekenen.
De griffier is niet in de gelegenheid dit vonnis mede te ondertekenen.




Bijlage bewijsmiddelen





Leeswijzer

Deze bijlage maakt deel uit van het vonnis en bevat de bewijsmiddelen.



Wanneer hierna wordt verwezen naar dossierpagina’s zijn dit pagina’s uit het dossier van de politie-eenheid Noord-Nederland district Groningen flexteam Groningen met nummer PL0100-2020334988. Tenzij hieronder anders wordt vermeld wordt steeds verwezen naar pagina’s van een in de wettelijke vorm door daartoe bevoegde personen opgemaakt proces-verbaal.



Feit 2 primair 


1. 
Het proces-verbaal van de terechtzitting van 2 mei 2022 voor zover inhoudende de verklaring van verdachte zakelijk weergegeven:


De Seat Ibiza met kenteken [kenteken] is van mij. Ik had vuurwerk in mijn woning gelegen aan [adres] opgeslagen. 


2. 
Het relaas proces-verbaal van verbalisant [verbalisant 10] van 4 december 2020 voor zover inhoudende zakelijk weergegeven (pag. 4):


Op 24 september 2020 werd(en) van de verdachte [verdachte] in beslag genomen de navolgende goederen:



Vuurwerk (1.1g Explosief)
•  Naam: JOKER WHY SO SERIOUS
•  Aantal: 4



•  Naam: Cobra 20
•  Aantal: 4



•  Naam: Cobra 6
•  Aantal: 9



•  Naam: Titan 5 Bang Crackling
•  Aantal: 80



Het vuurwerk werd aangetroffen in het voertuig van de verdachte. Dit betreft het 
voertuig voorzien van het kenteken [kenteken] .


3. 
Het proces-verbaal van binnentreden in woning van verbalisant [verbalisant 11] van 24 september 2020 voor zover inhoudende zakelijk weergegeven (pag. 91):


Op 24 september 2020 trad ik binnen in de woning gelegen aan [adres] . In de woning werd inbeslaggenomen: illegaal vuurwerk 63 kilogram van 
cat. 1.1.
4.
Het proces-verbaal van onderzoek aan inbeslaggenomen vuurwerk (2020258187-13) opgesteld door verbalisant [verbalisant 1]  van 29 oktober 2020 (pag. 139 142 151 tot en 154 156 tot en met 158 en 160 tot en met 168):



Lijst III Bangers (Knalvuurwerk) met meer dan 6 gram NEM of knalvuurwerk zonder opschriften en langer dan 55 mm (bijvoorbeeld Vlinders). 136 st. 


24 st. Cobra 6 (Trade name) 


Het onderzochte vuurwerk was voorzien van de categorie-indeling F4;


Knalvuurwerk van hetzelfde merk naam type en/of artikelnummer met gelijke uiterlijke kenmerken als door mij onderzocht is onderzocht door het NFI. Uit dit onderzoek is gebleken dat dit knalvuurwerk niet voldeed aan de gestelde eisen van het Vuurwerkbesluit en/of de Regeling nadere eisen aan vuurwerk 2004 en/of Regeling Aanwijzing Consumenten- en Theatervuurwerk;


De samenstelling van de Netto Explosieve Massa (NEM) blijkt uit het NFI-rapport en is 431 gram;


Dit vuurwerk is aan te merken als professioneel vuurwerk.



8 st. Cobra 20 (Trade name)


Het onderzochte vuurwerk was voorzien van de categorie-indeling F4;


Knalvuurwerk van hetzelfde merk naam type en/of artikelnummer met gelijke uiterlijke kenmerken als door mij onderzocht is onderzocht door het NFI. Uit dit onderzoek is gebleken dat dit knalvuurwerk niet voldeed aan de gestelde eisen van het Vuurwerkbesluit en/of de Regeling nadere eisen aan vuurwerk 2004 en/of Regeling Aanwijzing Consumenten- en Theatervuurwerk;


De samenstelling van de Netto Explosieve Massa (NEM) blijkt uit het NFI-rapport en is 985 gram;


Dit vuurwerk is aan te merken als professioneel vuurwerk.



24 st. Joker Why So Serious


Het onderzochte vuurwerk was voorzien van de categorie-indeling F4; 


Knalvuurwerk van hetzelfde merk naam type en/of artikelnummer met gelijke uiterlijke kenmerken als door mij onderzocht is onderzocht door het NFI. Uit dit onderzoek is gebleken dat dit knalvuurwerk niet voldeed aan de gestelde eisen  van het Vuurwerkbesluit en/of de Regeling nadere eisen aan vuurwerk 2004 en/of Regeling Aanwijzing Consumenten- en Theatervuurwerk;


De samenstelling van de Netto Explosieve Massa (NEM) blijkt uit het NFI-rapport en is 366 gram; 


Dit vuurwerk is aan te merken als professioneel vuurwerk.



80 st. Titan 5 Bang Crackling


Het onderzochte vuurwerk was voorzien van de categorie-indeling F3. Dit vuurwerk is niet aangewezen als consumentenvuurwerk in bijlage I van de RAGT; 


Dit vuurwerk is aan te merken als professioneel vuurwerk.




5.
Het proces-verbaal van onderzoek aan inbeslaggenomen vuurwerk (2020258187) opgesteld door verbalisant [verbalisant 2]  van 28 oktober 2020 (pag. 169 tot en met 182):



Omschrijving: 1.1 / 6KG 



Lijst III Bangers (Knalvuurwerk) met meer dan 6 gram NEM of knalvuurwerk zonder opschriften en langer dan 55 mm (bijvoorbeeld Vlinders). 13 st. 


12 st. Joker Why So Serious


Het onderzochte vuurwerk was voorzien van de categorie-indeling F4;


Knalvuurwerk van hetzelfde merk naam type en/of artikelnummer met gelijke uiterlijke kenmerken als door mij onderzocht is onderzocht door het NFI. Uit dit onderzoek is gebleken dat dit knalvuurwerk niet voldeed aan de gestelde eisen van het Vuurwerkbesluit en/of de Regeling nadere eisen aan vuurwerk 2004 en/of Regeling Aanwijzing Consumenten- en Theatervuurwerk; 


De samenstelling van de Netto Explosieve Massa (NEM) blijkt uit het NFI-rapport en is 366 gram; 


Dit vuurwerk is aan te merken als professioneel vuurwerk.



1. st. Cobra 6 (Trade name)


Het onderzochte vuurwerk was voorzien van de categorie-indeling F4;


Knalvuurwerk van hetzelfde merk naam type en/of artikelnummer met gelijke uiterlijke kenmerken als door mij onderzocht is onderzocht door het NFI. Uit dit onderzoek is gebleken dat dit knalvuurwerk niet voldeed aan de gestelde eisen van het Vuurwerkbesluit en/of de Regeling nadere eisen aan vuurwerk 2004 en/of Regeling Aanwijzing Consumenten- en Theatervuurwerk;


De samenstelling van de Netto Explosieve Massa (NEM) blijkt uit het NFI-rapport en is 319 gram; 


Dit vuurwerk is aan te merken als professioneel vuurwerk.








 Wanneer hierna wordt verwezen naar dossierpagina’s zijn dit pagina’s uit het dossier van de politie-eenheid Noord-Nederland district Groningen flexteam Groningen met nummer PL0100-2020334988. Tenzij hieronder anders wordt vermeld wordt steeds verwezen naar bladzijden van een in de wettelijke vorm door daartoe bevoegde personen opgemaakt proces-verbaal.


