

RECHTBANK NOORD-NEDERLAND
Afdeling strafrecht


Locatie Assen



parketnummer 18/830465-16




Vonnis van de meervoudige kamer voor de behandeling van strafzaken d.d. 21 november 2017 in de zaak van het openbaar ministerie tegen de verdachte






      [verdachte] 

geboren op [geboortedatum] 1984 te [geboorteplaats]
wonende te [straatnaam] [woonplaats].



Dit vonnis is gewezen naar aanleiding van het onderzoek op de terechtzitting van 
7 november 2017.



Verdachte is verschenen bijgestaan door mr. H.L.P. Fauser advocaat te Delfzijl. 



Het openbaar ministerie is ter terechtzitting vertegenwoordigd door mr. L.J. van der Heide.




Tenlastelegging


Aan verdachte is na wijziging van de tenlastelegging ten laste gelegd dat:



hij in of omstreeks de periode van 1 juli 2015 tot en met 30 maart 2016 te Winschoten in elk geval in Nederland meermalen althans eenmaal (telkens) een of meer afbeeldingen te weten (digitale) fotobestanden en/of (digitale) filmbestanden op een of meerdere gegevensdrager(s) te weten onder meer:


- een USB stick (merk en type: Scandisk Cruzer Edge 8GB) en/of
- een USB stick (merk en type: Scandisk Cruzer Glide 16GB) en/of
- een USB stick (merk en type: Onbekend Cocktail 32 GB) en/of
- twee USB sticks (merk en type: Onbekend 64 GB) en/of
- ( de harde schijf van) een laptop (merk: PEAQ) en/of
- een mobiele telefoon (merk en type: Sony Xperia)
althans een of meerdere gegevensdrager(s)


heeft verspreid en/of aangeboden en/of verworven en/of in bezit heeft gehad en/of
zich daartoe door middel van een geautomatiseerd werk en/of met gebruikmaking van een communicatiedienst de toegang heeft verschaft



terwijl op die afbeelding(en) een of meer seksuele gedragingen zichtbaar was/waren waarbij
(telkens) een of meer personen die kennelijk de leeftijd van achttien jaar nog niet had(den)
bereikt was/waren betrokken of schijnbaar was/waren betrokken welke voornoemde seksuele gedraging(en) —zakelijk weergegeven- bestonden uit:



- het met de penis en/of mond/tong en/of vinger/hand en/of voorwerp oraal en/of vaginaal

en/of anaal penetreren van het lichaam van een persoon die kennelijk de leeftijd van 18 jaar
nog niet had bereikt en/of

- het met de penis en/of mond/tong en/of vinger/hand en/of voorwerp oraal en/of vaginaal

en/of anaal penetreren van het lichaam van een (andere) persoon door een persoon die
kennelijk de leeftijd van 18 jaar nog niet had bereikt en/of

- het met de vinger/hand en/of voorwerp vaginaal penetreren bij zichzelf door een persoon die kennelijk de leeftijd van 18 jaren nog niet had bereikt;

(Bestandna(a)m(en) [bestand]



en/of


- het met de penis en/of vinger/hand betasten en/of aanraken van de geslachtsdelen en/of de
billen van een persoon die kennelijk de leeftijd van 18 jaren nog niet had bereikt en/of
- het met de penis en/of hand/vinger en/of mond/tong en/of een voorwerp betasten en/of

aanraken van de geslachtsdelen en/of de billen van een (andere) persoon door een persoon die kennelijk de leeftijd van 18 jaren nog niet had bereikt;
(Bestandsna(a)m(en): [bestand]



en/of


- het geheel of gedeeltelijk naakt (laten) poseren van een persoon die kennelijk de leeftijd van 18 jaren nog niet had bereikt waarbij deze persoon gekleed en/of opgemaakt was en/of

poseerde in een omgeving en/of met een of meer voorwerpen en/of in een (erotisch getinte)
houding (op een wijze) die niet bij haar/zijn leeftijd paste en/of waarbij deze persoon zich
(vervolgens) in opeenvolgende afbeeldingen/filmfragmenten van haar/zijn kleding ontdeed
en/of (waarna) door het camerastandpunt de (onnatuurlijke) pose en/of de wijze van kleden
van deze persoon en/of de uitsnede van de afbeelding(en)/film(s) nadrukkelijk de (ontblote)
geslachtsdelen en/of borsten en/of billen in beeld gebracht werden (waarbij) de afbeelding(en) (aldus) een onmiskenbaar seksuele strekking had(den) en/of strekte(n) tot seksuele prikkeling;
(Bestandna(a)m(en): [bestand]



en/of


- het masturberen boven/bij en/of ejaculeren op het lichaam van een persoon die kennelijk de
leeftijd van 18 jaar nog niet had bereikt en/of
- het houden van een (stijve) penis bij/naast het gezicht/lichaam van een persoon die kennelijk de leeftijd van 18 jaar nog niet had bereikt;

(Bestandna(a)m(en): [bestand]



van welk(e) misdrijf/misdrijven verdachte een gewoonte heeft gemaakt;




Beoordeling van het bewijs



Standpunt van de officier van justitie

De officier van justitie heeft geconcludeerd dat het ten laste gelegde kan worden bewezen in die zin dat verdachte de kinderpornografische afbeeldingen heeft verworven in bezit heeft gehad en heeft verspreid en dat hij daarvan een gewoonte heeft gemaakt. 




Standpunt van de verdediging

De raadsvrouw van verdachte stelt dat alleen kan worden bewezen dat verdachte kinderpornografische afbeeldingen heeft gedownload in bezit heeft gehad en dat hij met één persoon (bewust) afbeeldingen heeft uitgewisseld. De raadsvrouw heeft gemotiveerd betwist dat bewezen kan worden dat verdachte van het plegen van het ten laste gelegde verwerven in bezit hebben en verspreiden een gewoonte heeft gemaakt.




Oordeel van de rechtbank

De raadsvrouw van verdachte heeft aangevoerd dat verdachte over een gedeelte van het aangetroffen beeldmateriaal niet de beschikkingsmacht heeft gehad omdat een substantieel deel van de foto’s en video’s zich in de map ‘deleted’ bevond.  Om die reden stelt de raadsvrouw dat er geen sprake van is geweest dat verdachte van het plegen van het ten laste gelegde verwerven in bezit hebben en verspreiden een gewoonte heeft gemaakt. 
De rechtbank neemt bij de beoordeling niet als uitgangspunt de hoeveelheid toegankelijke bestanden om de gewoonte aan te nemen maar de (langdurige) periode waarbinnen verdachte bestanden heeft gedownload en in zijn bezit heeft gehad in combinatie met zijn kijk- en zoekgedrag naar kinderporno gedurende deze periode. Ook zijn handelwijze met betrekking tot het verspreiden en verzamelen van het kinderpornografisch materiaal betrekt de rechtbank in haar oordeel. Verdachte heeft verklaard dat hij in de ten laste gelegde periode meerdere keren per week tientallen bestanden met kinderpornografisch materiaal heeft gedownload en bekeken. Bij het downloaden van dit materiaal maakte verdachte onder meer gebruik van Peer2Peer programma’s en bij het gebruik van dergelijke downloadprogramma's worden tegelijkertijd met het downloaden van bestanden ook bestanden geüpload en zo met anderen gedeeld. Hoewel verdachte zich hier wellicht niet (altijd) van bewust was heeft hij daarnaast ook bewust kinderpornografisch materiaal met een ander gedeeld en zich aldus meerdere malen schuldig gemaakt aan het verspreiden van kinderpornografisch materiaal. 
Gelet op het vorenstaande in combinatie met de inhoud van het dossier acht de rechtbank wettig en overtuigend bewezen dat verdachte in de ten laste gelegde periode kinderpornografisch materiaal heeft verworven in bezit heeft gehad en heeft verspreid en dat hij daarvan een gewoonte heeft gemaakt. 



De rechtbank volstaat ten aanzien van het hierna onder bewezen verklaarde met een opgave van de bewijsmiddelen overeenkomstig het bepaalde in artikel 359 derde lid tweede volzin van het Wetboek van Strafvordering nu verdachte het hierna bewezen verklaarde duidelijk en ondubbelzinnig heeft bekend.
Deze opgave luidt als volgt:

1. de bekennende verklaring van verdachte afgelegd ter terechtzitting van 7 november 2017;

2. een naar wettelijk voorschrift opgemaakt proces-verbaal van beschrijving kinderpornografisch materiaal van Politie Noord-Nederland d.d. 16 september 2016 met bijgevoegde collectiescan (bijlage II) opgenomen op pagina 84 e.v. van het dossier met nummer 2016073233 d.d. 11 november 2016 inhoudende de relatering van verbalisanten. 



Bewezenverklaring


De rechtbank acht het ten laste gelegde wettig en overtuigend bewezen met dien verstande dat: 



hij in de periode van 1 juli 2015 tot en met 30 maart 2016 te Winschoten meermalen (telkens) afbeeldingen te weten (digitale) fotobestanden en/of (digitale) filmbestanden op een of meerdere gegevensdrager(s) te weten onder meer:


- een USB stick (merk en type: Scandisk Cruzer Edge 8GB) en/of
- een USB stick (merk en type: Scandisk Cruzer Glide 16GB) en/of
- een USB stick (merk en type: Onbekend Cocktail 32 GB) en/of
- twee USB sticks (merk en type: Onbekend 64 GB) en/of
- ( de harde schijf van) een laptop (merk: PEAQ) en/of
- een mobiele telefoon (merk en type: Sony Xperia)


heeft verspreid en heeft verworven en in bezit heeft gehad en zich daartoe door middel van een geautomatiseerd werk en met gebruikmaking van een communicatiedienst de toegang heeft verschaft



terwijl op die afbeelding(en) een of meer seksuele gedragingen zichtbaar was/waren waarbij
(telkens) een of meer personen die kennelijk de leeftijd van achttien jaar nog niet had(den)
bereikt was/waren betrokken of schijnbaar was/waren betrokken welke voornoemde seksuele gedraging(en) -zakelijk weergegeven- bestonden uit:


- het met de penis en/of mond/tong en/of vinger/hand en/of voorwerp oraal en/of vaginaal

en/of anaal penetreren van het lichaam van een persoon die kennelijk de leeftijd van 18 jaar
nog niet had bereikt en/of

- het met de penis en/of mond/tong en/of vinger/hand en/of voorwerp oraal en/of vaginaal

en/of anaal penetreren van het lichaam van een (andere) persoon door een persoon die
kennelijk de leeftijd van 18 jaar nog niet had bereikt en/of

- het met de vinger/hand en/of voorwerp vaginaal penetreren bij zichzelf door een persoon die kennelijk de leeftijd van 18 jaren nog niet had bereikt;

(Bestandna(a)m(en) [bestand]



en/of


- het met de penis en/of vinger/hand betasten en/of aanraken van de geslachtsdelen en/of de
billen van een persoon die kennelijk de leeftijd van 18 jaren nog niet had bereikt en/of
- het met de penis en/of hand/vinger en/of mond/tong en/of een voorwerp betasten en/of

aanraken van de geslachtsdelen en/of de billen van een (andere) persoon door een persoon die kennelijk de leeftijd van 18 jaren nog niet had bereikt;
(Bestandsna(a)m(en): [bestand]



en/of


- het geheel of gedeeltelijk naakt (laten) poseren van een persoon die kennelijk de leeftijd van 18 jaren nog niet had bereikt waarbij deze persoon gekleed en/of opgemaakt was en/of

poseerde in een omgeving en/of met een of meer voorwerpen en/of in een (erotisch getinte)
houding (op een wijze) die niet bij haar/zijn leeftijd paste en/of waarbij deze persoon zich
(vervolgens) in opeenvolgende afbeeldingen/filmfragmenten van haar/zijn kleding ontdeed
en/of (waarna) door het camerastandpunt de (onnatuurlijke) pose en/of de wijze van kleden
van deze persoon en/of de uitsnede van de afbeelding(en)/film(s) nadrukkelijk de (ontblote)
geslachtsdelen en/of borsten en/of billen in beeld gebracht werden (waarbij) de afbeelding(en) (aldus) een onmiskenbaar seksuele strekking had(den) en/of strekte(n) tot seksuele prikkeling;
Bestandna(a)m(en): [bestand]



en/of


- het masturberen boven/bij en/of ejaculeren op het lichaam van een persoon die kennelijk de
leeftijd van 18 jaar nog niet had bereikt en/of
- het houden van een (stijve) penis bij/naast het gezicht/lichaam van een persoon die kennelijk de leeftijd van 18 jaar nog niet had bereikt;

(Bestandna(a)m(en): [bestand]



van welk misdrijf verdachte een gewoonte heeft gemaakt.



Verdachte zal van het meer of anders ten laste gelegde worden vrijgesproken aangezien de rechtbank dat niet bewezen acht.



Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet geschaad in de verdediging.




Strafbaarheid van het bewezen verklaarde 


Het bewezen verklaarde levert op:



Een afbeelding van een seksuele gedraging waarbij iemand die kennelijk de leeftijd van achttien jaren nog niet heeft bereikt is betrokken of schijnbaar is betrokken verwerven verspreiden en in bezit hebben en zich door middel van een geautomatiseerd werk en/of met gebruikmaking van een communicatiedienst de toegang daartoe verschaffen terwijl van dit misdrijf een gewoonte is gemaakt. 



Dit feit is strafbaar nu geen omstandigheden aannemelijk zijn geworden die de strafbaarheid uitsluiten. 




Strafbaarheid van verdachte


De rechtbank acht verdachte strafbaar nu niet van enige strafuitsluitingsgrond is gebleken.




Strafmotivering



Vordering van de officier van justitie

De officier van justitie heeft gevorderd dat verdachte ter zake van het ten laste gelegde wordt veroordeeld tot een gevangenisstraf voor de duur van 1 dag met aftrek van voorarrest een voorwaardelijke gevangenisstraf van 3 maanden met een proeftijd van 3 jaren met de bijzondere voorwaarden zoals die door de reclassering zijn geformuleerd. Voorts een taakstraf voor de duur van 240 uur subsidiair 120 dagen hechtenis.




Standpunt van de verdediging

De raadsvrouw heeft gepleit voor een (bijna) geheel voorwaardelijke gevangenisstraf met daarbij de bijzondere voorwaarden zoals door de reclassering geadviseerd. Deze straf kan eventueel worden gecombineerd met een taakstraf maar dit verdient volgens de raadsvrouw niet de voorkeur omdat het risico bestaat dat verdachte snel overprikkeld raakt. Het is volgens haar belangrijk dat verdachte kan doorgaan op de ingeslagen weg en dat hij zich kan blijven inzetten voor zijn behandeling. 




Oordeel van de rechtbank

Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek op de terechtzitting en de over hem opgemaakte rapportages het verdachte betreffende uittreksel uit de justitiële documentatie alsmede de vordering van de officier van justitie en het pleidooi van de raadsvrouw.



De rechtbank heeft in het bijzonder het volgende in aanmerking genomen.
Verdachte heeft grote hoeveelheden kinderporno in zijn bezit gehad en verspreid en daarvan een gewoonte gemaakt. 
Bij de vervaardiging van kinderpornografisch materiaal worden kinderen seksueel misbruikt. Dergelijk misbruik heeft in het algemeen zeer nadelige en langdurige psychische emotionele en lichamelijke gevolgen voor de betrokken kinderen. Met zijn handelen heeft verdachte er toe bijgedragen dat deze verwerpelijke praktijken in stand worden gehouden en worden bevorderd. De rechtbank rekent verdachte dit zeer aan. 
In de strafmaat wordt daarnaast rekening gehouden met de grote hoeveelheid kinderporno die is aangetroffen bij verdachte en de structurele wijze waarop de bestanden met kinderporno zijn verzameld. Gelet op hetgeen de rechtbank bewezen heeft verklaard en gelet op de Landelijke Oriëntatiepunten voor de Straftoemeting is in beginsel een onvoorwaardelijke gevangenisstraf voor de duur van 1 jaar op zijn plaats. 



De rechtbank is met de officier van justitie echter van oordeel dat de persoonlijke omstandigheden van de verdachte zoals die uit het reclasseringsrapport en het verhandelde ter zitting naar voren zijn gekomen moeten meewegen in de op te leggen strafsoort. Om die reden zal de rechtbank geen onvoorwaardelijke gevangenisstraf opleggen die ertoe leidt dat verdachte van zijn vrijheid wordt beroofd.  



Gelet op de ernst van de feiten en de omvang daarvan zal de rechtbank niet volstaan met het alleen opleggen van een voorwaardelijke gevangenisstraf als door de raadsvrouw betoogd. De rechtbank acht de maximale taakstraf van 240 uren op zijn plaats en zal daarnaast een voorwaardelijke gevangenisstraf van 3 maanden opleggen met daaraan gekoppeld de bijzondere voorwaarden zoals de reclassering die heeft geadviseerd. De rechtbank zal daarbij tevens een alcohol- en drugsverbod opleggen. Uit het dossier en het verhandelde ter zitting is namelijk gebleken dat de feiten in veel gevallen onder invloed van alcohol zijn gepleegd. Aangezien alcohol er in grote mate aan heeft bijgedragen dat verdachte tot dit gedrag is gekomen acht de rechtbank een alcohol- en drugsverbod van belang om de verdachte zijn verslavingen te doen beëindigen en daarnaast noodzakelijk om verdachte ervan te weerhouden opnieuw soortgelijke strafbare feiten te begaan. 
Daarnaast zal rekening houdend met artikel 22b Wetboek van Strafrecht een gevangenisstraf voor de duur van 1 dag worden opgelegd met aftrek van de dag die verdachte in verzekering heeft doorgebracht.




Inbeslaggenomen goederen


De rechtbank acht de onder verdachte in beslag genomen voorwerpen vatbaar voor onttrekking aan het verkeer nu het voorwerpen zijn met behulp van welke de feiten zijn begaan en zij van zodanige aard zijn dat het ongecontroleerde bezit daarvan in strijd is met de wet of met het algemeen belang.




Toepassing van wetsartikelen
De rechtbank heeft gelet op de artikelen 14a 14b 14c 14d 22b 22c 22d 27 36b 36c en 240b van het Wetboek van Strafrecht zoals deze artikelen golden ten tijde van het bewezen verklaarde. 































Uitspraak



De rechtbank


Verklaart het ten laste gelegde bewezen te kwalificeren en strafbaar zoals voormeld en verdachte daarvoor strafbaar.



Verklaart niet bewezen hetgeen aan verdachte meer of anders is ten laste gelegd dan het bewezen verklaarde en spreekt verdachte daarvan vrij. 



Veroordeelt verdachte tot:




een gevangenisstraf voor de duur van 91 dagen. 


Bepaalt dat van deze gevangenisstraf een gedeelte groot 90 dagen niet zal worden ten uitvoer gelegd tenzij de rechter later anders mocht gelasten op grond dat de veroordeelde voor het einde van of gedurende de proeftijd welke hierbij wordt vastgesteld op 3 jaren de hierna te noemen algemene of bijzondere voorwaarden niet heeft nageleefd.



Beveelt dat de tijd door de veroordeelde voor de tenuitvoerlegging van deze uitspraak in verzekering doorgebracht bij de uitvoering van de opgelegde gevangenisstraf geheel in mindering zal worden gebracht. 



Stelt als algemene voorwaarden:

1. dat de veroordeelde zich voor het einde van de proeftijd niet schuldig maakt aan een strafbaar feit;
2. dat de veroordeelde ten behoeve van het vaststellen van zijn identiteit medewerking verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;
3. dat de veroordeelde medewerking verleent aan het reclasseringstoezicht als bedoeld in artikel 14d tweede lid van het Wetboek van Strafrecht de medewerking aan huisbezoeken daaronder begrepen.


Stelt als bijzondere voorwaarden:

1. de veroordeelde dient zich binnen vijf dagen na onherroepelijkheid van het vonnis te melden bij de Reclassering VNN Canadalaan 1 te Groningen en dient zich hierna te blijven melden zo frequent en zo lang de reclassering dit noodzakelijk acht waarbij de veroordeelde zich dient te houden aan de aanwijzingen die de reclassering hem geeft;
2. de veroordeelde dient zich te laten onderzoeken/behandelen door de AFPN of een soortgelijke instelling voor ambulante forensische zorg zulks ter beoordeling van de reclassering waarbij betrokkene zich dient te houden aan de aanwijzingen die hem in het kader van die begeleiding/behandeling door of namens de instelling/behandelaar zullen worden gegeven;
3. de veroordeelde dient zich te onthouden van het gebruik van drugs en alcohol en dient mee te werken aan de controle daarop door middel van urineonderzoek zolang de reclassering dit noodzakelijk acht.


Draagt de reclassering op toezicht te houden op de naleving van de voorwaarden en de veroordeelde ten behoeve daarvan te begeleiden.




Een taakstraf voor de duur van 240 uren.


Beveelt dat voor het geval de veroordeelde de taakstraf niet naar behoren verricht vervangende hechtenis voor de duur van 120 dagen zal worden toegepast.




Verklaart onttrokken aan het verkeer de in beslag genomen 
- mobiele telefoon (merk en type: Sony Xperia) 
- USB stick (merk en type: Scandisk Cruzer Edge 8GB) 
- USB stick (merk en type: Scandisk Cruzer Glide 16GB) 
- USB stick (merk en type: Onbekend Cocktail 32 GB) 
- twee USB sticks (merk en type: Onbekend 64 GB) 
- computer/laptop met laadsnoer (merk PEAQ).


Dit vonnis is gewezen door mr. E. Läkamp voorzitter mr. M.A.A. van Capelle en mr. M. van der Veen rechters bijgestaan door mr. E.E. de Vries griffier en uitgesproken ter openbare terechtzitting van deze rechtbank op 21 november 2017.
Mr. M. van der Veen is buiten staat om dit vonnis te ondertekenen. 



