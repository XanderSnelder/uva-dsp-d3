

RECHTBANK OVERIJSSEL
Team Strafrecht 
Meervoudige kamer


Zittingsplaats Zwolle



Parketnummer: 08-952522-18 (P)
Datum vonnis: 26 april 2021. 




Vonnis op tegenspraak in de zaak van de officier van justitie tegen:






          [verdachte]
        
geboren op [geboortedatum] 1959 in [geboorteplaats] 
wonende aan [adres 1] .






1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzittingen van 5 november 2019 en 13 april 2021.



De rechtbank heeft kennis genomen van de vordering van de officier van justitie 
mr. A. Schotman en van hetgeen door verdachte en zijn raadsman mr. G.A. Pots advocaat te Leeuwarden naar voren is gebracht.





2De tenlastelegging


De verdenking komt er kort en zakelijk weergegeven op neer dat verdachte:




feit 1: in de periode 1 oktober 2017 tot 28 mei 2018 samen met een ander meermalen heeft gehandeld in dan wel heeft vervoerd of opzettelijk aanwezig heeft gehad een (grote) hoeveelheid cocaïne en/of een (grote) hoeveelheid MDMA;




feit 2: op 29 mei 2018 79 XTC-pillen aanwezig heeft gehad;




feit 3: in de periode van 1 oktober 2017 tot en met 28 mei 2018 met een ander al dan niet opzettelijk heeft gehandeld in tabletten/ pillen of zakjes bevattende het middel sildenafil en/of tadalafil waarvoor geen handelsvergunning gold en/of die in voorraad heeft gehad; 




feit 4: op 29 mei 2018 al dan niet opzettelijk een hoeveelheid van ongeveer 10.520 tabletten/pillen en/of zakjes bevattende sildenafil en ongeveer 1174 tabletten/pillen bevattende tadalafil in voorraad heeft gehad;




feit 5: op 29 mei 2018 opzettelijk een hoeveelheid van ongeveer 30 tabletten bevattende oxazepam aanwezig heeft gehad. 





Voluit luidt de tenlastelegging aan verdachte dat:



1
hij op een of meer tijdstippen in of omstreeks de periode van 1 oktober 2017  tot en met 28 mei 2018 te Dedemsvaart gemeente Hardenberg en/of Zwolle althans in Nederland tezamen en in vereniging met een of meer anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd in elk geval  opzettelijk aanwezig heeft gehad 


 een (grote) hoeveelheid van een materiaal bevattende cocaïne en/of 
 een (grote) hoeveelheid van een materiaal bevattende MDMA 

zijnde cocaïne en/of MDMA (telkens) een middel als bedoeld in de bij de  Opiumwet behorende lijst I dan wel aangewezen krachtens het vijfde lid van artikel 3a van die wet;  


2
hij op of omstreeks 29 mei 2018 te Dedemsvaart gemeente Hardenberg althans in Nederland opzettelijk aanwezig heeft gehad (ongeveer) 79 XTC-pillen 
in elk geval een hoeveelheid van een materiaal bevattende MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;  



3
hij op één of meer tijdstippen in of omstreeks de periode 1 oktober 2017 tot  en met 28 mei 2018 te Dedemsvaart gemeente Hardenberg en/of Zwolle in elk  geval in Nederland tezamen en in vereniging met een of meer anderen althans alleen al dan niet opzettelijk 
een hoeveelheid tabletten/pillen en/of zakjes bevattende een hoeveelheid sildenafil en/of tadalafil althans een hoeveelheid van een geneesmiddel als bedoeld in artikel 1 sub b van de  Geneesmiddelenwet waarvoor geen handelsvergunning gold in voorraad heeft gehad en/of te koop heeft aangeboden en/of heeft verkocht en/of heeft afgeleverd en/of ter hand heeft gesteld en/of heeft ingevoerd;  



4
hij op of omstreeks 29 mei 2018 te Dedemsvaart gemeente Hardenberg in elk geval in Nederland al dan niet opzettelijk 


 een hoeveelheid van (ongeveer) 10.520 tabletten/pillen en/of zakjes bevattende sildenafil en/of 
 (ongeveer) 1174 tabletten/pillen bevattende tadalafil 

in ieder geval een grote hoeveelheid tabletten/pillen en/of zakjes bevattende een hoeveelheid sildenafil en/of tadalafil althans (een) geneesmiddel(len) als bedoeld in artikel 1 sub b van de Geneesmiddelenwet waarvoor geen handelsvergunning gold in voorraad heeft gehad.   


5
hij op of omstreeks 29 mei 2018 te Dedemsvaart gemeente Hardenberg in ieder geval in Nederland opzettelijk aanwezig heeft gehad een hoeveelheid van (ongeveer) 30 tabletten/ pillen bevattende oxazepam zijnde oxazepam een middel als bedoeld in de bij de Opiumwet behorende lijst  II dan wel aangewezen krachtens het vijfde lid van artikel 3a van die wet.   






3De voorvragen


De rechtbank heeft vastgesteld dat de dagvaarding geldig is dat zij bevoegd is tot kennisneming van deze zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.





4De bewijsoverwegingen


4.1

Inleiding.




Deze zaak maakt deel uit van het strafrechtelijk onderzoek dat Macan is genoemd. 
Met betrekking tot de aanloop naar dit strafrechtelijk onderzoek en deze zaak blijkt uit het dossier als volgt.



Naar aanleiding van bevindingen uit eerdere strafrechtelijke onderzoeken te weten de onderzoeken genaamd Waspompoen Buchanan en Gokker TCI-informatie en diverse MMA-meldingen is op 18 september 2017 het strafrechtelijk onderzoek Macan gestart. Het onderzoek richtte zich op de handel in verdovende middelen en in vuurwapens op in eerste instantie - onder meer - medeverdachte [medeverdachte 1] (hierna: [medeverdachte 1] ). Medeverdachte [medeverdachte 1] wordt in het dossier ook [medeverdachte 1]  ‘ [medeverdachte 1] ’ of ‘ [bijnaam medeverdachte 1] ’ genoemd. 
Tijdens het opsporingsonderzoek zijn telefoongesprekken afgeluisterd gevoerd door onder meer [medeverdachte 1]  in de periode 11 oktober 2017 tot en met 4 mei 2018 met het telefoonnummer [telefoonnummer 1] . De woordelijke uitwerking daarvan is gevoegd in de relevante zaakdossiers. 
Daarnaast zijn in de periode van 14 december 2017 tot 4 mei 2018 beelden opgenomen met camera’s die zicht hadden op de woning van [medeverdachte 1] en zijn buurman [medeverdachte 2] . Prints van een deel van die beelden zijn opgenomen in de relevante zaakdossiers. Ook is gebruik gemaakt van het opsporingsmiddel Opnemen Vertrouwelijke Communicatie (OVC)  waarvoor een machtiging is afgegeven voor de woning en de auto van [medeverdachte 1] . 
Op 11 april 2018 is OVC-apparatuur geplaatst in zijn woning aan [adres 2] te Zwolle. Tot en met 4 mei 2018 zijn gesprekken opgenomen. Van die (OVC-)gesprekken zijn processen-verbaal opgemaakt. Ook deze zijn opgenomen in de relevante zaakdossiers van de verdachten. Op basis van de afgeluisterde telefoon- en OVC-gesprekken bleek dat [medeverdachte 1] dagelijks contact had met diverse personen.



Tijdens het onderzoek naar tapgesprekken bleek dat [medeverdachte 1] - in de periode vanaf 13 oktober 2017 tot en met 27 april 2018 - veelvuldig telefonisch contact had met iemand over de koop en verkoop en aankoop van medicijnen en tabletten/pillen. In de periode van september 2017 tot en met mei 2018 had [medeverdachte 1] daarover in totaal 162 maal telefonisch contact met de gebruiker van [telefoonnummer 2]  een nummer zonder tenaamstelling.  
Op basis van onderzoek naar de identiteit van die persoon bleek het hier te gaan om [verdachte]  verdachte. 



Niet alleen uit tapgesprekken maar ook uit opgenomen en uitgeluisterde (OVC-) gesprekken van 11 22 en 25 april 2018 bleek dat [medeverdachte 1] en verdachte gesprekken hadden over de koop en verkoop van medicijnen en/of drugs. De identiteit van de persoon die op de opnamen van die gesprekken was te horen (NN-man) werd  door verbalisant [verbalisant 1] vastgesteld als zijnde verdachte. De stem van ‘ [verdachte] ’ kwam overeen met de stem van de beller van het nummer [telefoonnummer 2] .
Verdachte werd op 29 mei 2018 aangehouden. Tijdens een doorzoeking in de woning van verdachte te Dedemsvaart zijn 10.695 pillen (Kamagra Jelly’s Cobra’s Cenforce en Vidalista) 76 (vermoedelijke) XTC-pillen en een geldbedrag van ongeveer € 1.000-- aangetroffen.




4.2

Het standpunt van de officier van justitie



De officier van justitie heeft als standpunt naar voren gebracht dat alle aan verdachte ten laste gelegde feiten wettig en overtuigend kunnen worden bewezenverklaard met uitzondering van de handel in cocaïne en beperkt in pleegperiode. Daartoe heeft de officier van justitie gewezen op kortgezegd de inhoud van getapte telefoongesprekken tussen [medeverdachte 1] en verdachte en opgenomen (OVC-) gesprekken waarbij verdachte en [medeverdachte 1] met elkaar praatten over geneesmiddelen en verdovende middelen. De officier van justitie heeft verder gewezen op de bekennende verklaringen van verdachte ten aanzien van de feiten onder 2 3 4 en 5. De officier van justitie is van mening dat verdachte de ten laste gelegde feiten niet in vereniging maar alleen heeft begaan.  




4.3

Het standpunt van de verdediging



De raadsman heeft ter terechtzitting ten aanzien van de feiten geen verweren gevoerd. 
Ten aanzien van feit 1 heeft de raadsman naar voren gebracht dat indien de rechtbank komt tot een bewezenverklaring ten aanzien de handel in harddrugs/ XTC-pillen die handel slechts op heel beperkte schaal heeft plaatsgevonden. 
Verdachte bekent de feiten onder 2 tot en met 5  aldus de raadsman. 




4.4

Het oordeel van de rechtbank



De rechtbank is van oordeel dat wettig en overtuigend bewezen is dat verdachte de onder 1 2 3 4 en 5 ten laste gelegde feiten heeft begaan. De rechtbank overweegt daartoe als volgt. 




Ten aanzien van feit 1: 



Tijdens de doorzoeking van de woning van verdachte te Dedemsvaart op 29 mei 2018 zijn onder meer 76 pillen zijnde (vermoedelijk) XTC in beslag genomen. Onderzoek naar de pillen wees uit dat deze MDMA bevatten.



Tijdens zijn verhoor op 29 mei 2018 heeft verdachte verklaard dat dat hij ook wel eens wat XTC-pilletjes afnam bij [medeverdachte 1]  voor klanten die het wilden hebben. Het ging om [naam 1]  Domino’s en ‘hartjes’. De domino’s waren langwerpig zoals een dominosteen en op de ‘ [naam 1] -pillen’ stond een wat onduidelijke afbeelding. [medeverdachte 1] vroeg zestig of zeventig cent voor zulke pillen.
In aanvulling hierop heeft verdachte op 30 mei 2018 verklaard dat een - aan hem voorgehouden - tapgesprek van 30 januari 2018 over XTC gaat en dat hij één klant had die dat wilde afnemen. Verdachte heeft verklaard zich niet te kunnen herinneren hoeveel XTC-pillen hij toen van [medeverdachte 1] heeft gekocht. Geconfronteerd met een tapgesprek van 10 april 2018 waarin over ‘tweehonderd dingen’ wordt gepraat heeft verdachte verklaard dat ook dat over XTC moet gaan “Dat kan niet anders.” In reactie op voorgehouden tapgesprekken van 15 april 2018 en 18 april 2018 waarin wordt gesproken over ‘500’ respectievelijk ‘1000’ ‘dingen’ heeft verdachte verklaard dat dat ook over XTC ging. Een klant van hem wilde toen de prijs weten. Die deals kwamen echter niet rond aldus verdachte.



Ter terechtzitting van 13 april 2021 heeft verdachte zijn hiervoor weergegeven verklaringen van 29 en 30 mei 2018 gewijzigd en daarbij (grotendeels) ingetrokken. Verdachte verklaarde ter zitting niet in XTC-pillen te hebben gehandeld; hij deelde alleen af en toe iets uit. Verdachte heeft hier toegevoegd dat hij zich tijdens zijn verhoren op 29 en 30 mei 2018 onder druk gevoeld heeft gezet dat hij toen ziek was en niet helder en dat hij enige tijd ervoor een infarct had gehad. De rechtbank houdt verdachte echter aan zijn verklaringen zoals afgelegd tijdens genoemde verhoren. De inhoud van meerdere tap- en OVC-gesprekken tijdens welke gesprekken blijkens de uitwerking ervan uitvoerig is gesproken over de XTC-pillen tot in detail en gelet op het verdere verloop van die gesprekken vormt daarvoor voldoende basis.   
De rechtbank neemt hierbij in het bijzonder de volgende gesprekken in aanmerking.  




Een (tap-) gesprek van 30 januari 2018 
vanaf 19.07 uur: 

( [medeverdachte 1] belt [verdachte]  met het nummer van [medeverdachte 2] ).  





          [medeverdachte 1] : 	“Hallo met mij. (..) Ik denk dat ik nog een kleine driehonderd van die hartjes heb liggen. Ik dacht dat ik die niet meer had maar die waren voor een heel mooi prijsje. (..)”

          [verdachte] : 	“Heb ik die van je gehad trouwens?”

          [medeverdachte 1] :	“Ja dat waren van die grijze van die hartjes. Daar heb je me al een paar keer eerder naar gevraagd. (..).”

          [verdachte] : 	“Goh ik kan het met zo niet voor de geest halen maar ik had een andere die (..) van vorige keer.” (..) “Die 500 die Mitsubishi’s waren dat toch ?”. (..) “Heb jij die nog ?”

          [medeverdachte 1] : 	“Uhh nee die heb ik niet meer ik heb wel een ander soort maar die krijg ik donderdag. (..) Die krijg jij voor.. even kijken.. 80 cent maar die zijn wel zwaarder.”

          [verdachte] :  	“Ja de prijs is interessant maar weet je ook een naam van die dingen ?”

          [medeverdachte 1] :  “Uhh ja moet je horen dat zijn [naam 2]  [naam 1] .” (..) “En Domino steentjes.”. (..) “Ja ja ik heb van dat andere heb ik nog klokjes liggen die zijn ook dezelfde kleur als die Mitsubishi daar heb ik ook nog maar een paar honderd van. En die hartjes heb ik nog wel voor jou.”

          [verdachte] : 	“Klokjes hartjes. En hoe zwaar zijn die hartjes ook al weer dan ?”. 

          [medeverdachte 1] : 	“Die zijn twee-twintig.”

          [verdachte] : 	“En die andere ?” (..) “ [naam 1] en die domino’s ?”

          [medeverdachte 1] : 	“Dan zit je allemaal tegen de 300 aan.”

          [verdachte] : 	“Oeoe.” (..) 

          [medeverdachte 1] : 	“Ja maar als je het in de massa koopt snap je.”

          [verdachte] : 	“Oh nee maar de prijs is wel oké. Maar wat kosten die klokjes dan ?”

          [medeverdachte 1] : 	“Die klokjes krijg jij gewoon voor hetzelfde als die Mitsubishi’s.”

          [verdachte] :	“85.” (..) “En die andere mag voor 80 zei je hè ?”

          [medeverdachte 1] : 	“Die hartjes ja.”

          [verdachte] : 	“Die domino’s en die [naam 1] dingen..” (..) “Die kosten ?”

          [medeverdachte 1] : 	“Rond de 85 cent maar die zijn echt zwaar hoor!”

          [verdachte] : 	“Maar tussen rond de 85 kunnen we zaken doen.”.  (..) 

          [verdachte] : 	“Ja (.. ). Maar tussen uh hoeveel van die klokjes heb je dan?

          [medeverdachte 1] : 	“Ik denk dat ik er nog 200 van heb liggen.”

          [verdachte] : 	“Ja en die hartjes?”

          [medeverdachte 1] : 	“Daar liggen er ook nog wel twee driehonderd van.”

          [verdachte] : 	“Ja oké ik moet er 500 hebben misschien.... ook wel. Ik zal die vent wel eventjes
berichten.” (..)  (..) maar ja nou hij was helemaal in die Mitsubishi’s.”(..) Misschien dat ik die klokjes en die hartjes nog wel van je overneem maar dan kijken we wel.”

          [medeverdachte 1] : 	“Ja ik leg wel wat apart voor je joh.”   




Een (tap-) gesprek van 30 januari 2018 
vanaf 19.58 uur.  

( [medeverdachte 1] belt [verdachte]).  

          [verdachte] zegt even contact te hebben gehad. ‘Hij’ wil 500 van die [naam 1] hebben.

          [medeverdachte 1] : 	“Dan wordt dat donderdag”. 

          [verdachte] : 	“Het mag ook wel vrijdag”. (..) “85 cent hè ?”




Een (tap-) gesprek van 2 februari 2018 
vanaf 19:26 uur. 

( [medeverdachte 1] belt uit met [verdachte] met de telefoon van [medeverdachte 2] ). 





          [verdachte] : 	“Het verhaal is... hoeveel van die [naam 1] dingen heb je ?”

          [medeverdachte 1] : 	“Ja 1000.”

          [verdachte] : 	“Kun jij er ook voor morgen uh 650 van maken ?”

          [medeverdachte 1] : 	“Ja wel.” 

          [verdachte] : 	“(..) Die vent die wil ze liever niet want die zegt ‘ze zijn me te zwaar’ maar die kan ik kwijt aan een ander toevallig.” (..) Hij zegt: ‘Kun je niet wat anders regelen ?’ Hij gaat niet echt moeilijk doen maar die kan ik kwijt aan een andere vent maar die wil er 650.”. 

          [medeverdachte 1] :  	“Ja en hebt er...500 moest je sowieso hebben en dan wil je er 150 bij dan ?

          [verdachte] : 	“Ja van diezelfde als het kan.”

          [medeverdachte 1] : 	“Nee ja diezelfde heb ik niet die [naam 1] niet wel domino’s die zijn lichter
die zijn twee twintig.” (..)

          [medeverdachte 1] : 	“Pff maakt mij niks uit ik heb die [naam 1] heb ik voor jou apart gelegd daar moest je er 500 van..”. 

          [verdachte] : 	“Ja dat klopt die haal ik sowieso op.”  (..).  “’Ik moet er nog 650 bij hebben maar die moeten iets lichter zijn snap je ?”

          [medeverdachte 1] : 	“Die heb ik die heb ik. Die heb ik voor je.”

          [verdachte] : 	“Doe er maar zes morgen maar 600.. Kan dat voor morgen ?”

          [medeverdachte 1] : 	“Is goed en dan 500 van die [naam 1] .”

          [verdachte] : 	“Ja precies. En kan dat rond een uurtje of...ja nou pak hem beet.. 10 ?”

          [medeverdachte 1] : 	“Ja geen probleem geen probleem.” (..) “Ja die zijn uuh.. wat heb ik jou gezegd voor die [naam 1] ?”

          [verdachte] : 	“85.”

          [medeverdachte 1] : 	“Ja nou die anderen die zitten dan op 80.”

          [verdachte] : 	“Oké helemaal goed. En dan gaan we dat zo doen.”




Een (tap-)gesprek van 29 maart 2018 
om 19.57 uur verloopt als volgt. 
([medeverdachte 1] belt [verdachte] met de telefoon van [medeverdachte 2]).

          [medeverdachte 1] zegt dat de hartjes er niet meer zijn; dat was één - of tweemalig. [verdachte] snapt dat en vraagt of [medeverdachte 1] dan 500 van die Domino’s heeft ? [medeverdachte 1] zegt van wel. [verdachte] zegt dat dat niet zo veel uitmaakt dan en wil er 500 voor 70. Dat kan zegt [medeverdachte 1] . 

          [verdachte] vraagt of dat zaterdagmorgen rond 10.00 uur kan ? [medeverdachte 1] zegt dat hij zaterdag naar Duitsland gaat maar dat ‘t wel lukt. [verdachte] doet ‘t liever op zaterdag dan kan hij ze direct wegbrengen. 




Een tapgesprek van 17 april 2018 
vanaf 21.31 uur: 

( [medeverdachte 1] belt met [verdachte]  met de telefoon van [medeverdachte 2] .)





          [verdachte] : 	“Ik heb die 500 uh (onverstaanbaar) opgehaald voor zondag of wanneer toch?”

          [medeverdachte 1] : 	“Dat kan ja.”

          [verdachte] : 	“Die gast stuurt mij nou een berichtje: als ik er duizend koop … welke zijn het nu
dan.. Zijn het dezelfde of zijn het anderen of of of .. hij wil weten wat voor soort het is.”

          [medeverdachte 1] : 	“Barcelona-tjes waren dit..”

          [verdachte] :  	“Ja maar als hij er duizend koopt zijn het dan weer dezelfde of zijn ‘t andere ?”

          [medeverdachte 1] : 	“Dat zijn Heineken of [naam 1] .”

          [verdachte] : 	“Ja maar die [naam 1] wil hij sowieso niet.”

          [medeverdachte 1] : 	“Nou dan moet je die Heineken nemen.”

          [verdachte] : 	“Ja maar heb je er daar duizend van dan ?” (..) “Wat ik nu heb van de laatste keer daar heb je niks van ? ”

          [medeverdachte 1] : 	“Dat weet ik niet daar ga ik navraag over doen.. Zijn er nog 500 van geloof ik.”

          [verdachte] : 	“Oh nou ja (.. ) niet bestellen eerst met die vent kortsluiten snap je.”



De rechtbank betrekt bij de beoordeling verder de inhoud van een OVC-gesprek van 11 april 2018 vanaf 20:27 uur:  (NN man: blijkt later verdachte [verdachte] te zijn; stemherkenning door verbalisant [verbalisant 1]):  

          [medeverdachte 1] zegt tegen [verdachte] : “Ik heb hiervoor jou .. 50.. Ik ben er door.. Ik heb nieuwe besteld 50 hennepkistjes zijn heel goed hoor zijn niet te zwaar en ik heb voor jou uh.. 100 dominosteentjes.”   




Conclusie ten aanzien van feit 1: 



Op grond van de inhoud van de hiervoor weergegeven tap - en OVC-gesprekken in samenhang met de in de woning van verdachte aangetroffen XTC-pillen en de verklaringen van verdachte tijdens zijn verhoren van 29 en 30 mei 2018 is de rechtbank van oordeel dat bewezen is dat verdachte niet alleen in illegale geneesmiddelen heeft gehandeld maar ook - op relatief beperktere schaal - in harddrugs/XTC. Verdachte heeft immers met [medeverdachte 1] gesproken over het soort het gewicht hoeveelheden en de prijzen voor/van XTC-tabletten en bij [medeverdachte 1] XTC-pillen besteld en afgenomen voor klanten en die pillen ook aan een of meer klanten geleverd. De rechtbank acht gelet op het voorgaande het onder 1 ten laste gelegde - ten aanzien van XTC - wettig en overtuigend bewezen. 



De rechtbank is van oordeel dat er onvoldoende aanwijzingen zijn dat hij dit feit tezamen en in vereniging met een ander of anderen heeft gepleegd en spreekt hem derhalve van dit onderdeel vrij.




Ten aanzien van de overige feiten 




De rechtbank komt tot verder tot bewezenverklaring van de onder 2 3 4 en 5 ten laste gelegde feiten op grond van de volgende bewijsmiddelen waarbij de rechtbank - nu verdachte deze feiten heeft bekend en door of namens hem geen vrijspraak is bepleit - conform artikel 359 derde lid laatste volzin van het Wetboek van Strafvordering (Sv) zal volstaan met een opsomming van de bewijsmiddelen. 




Ten aanzien van de feiten onder 2 3 4 en 5: 


 Het proces-verbaal van doorzoeking ter inbeslagneming van de rechter-commissaris (pag. 238 – 240) met als bijlage een Lijst inbeslaggenomen goederen (pag. 255 – 260); 

 Het proces-verbaal van verhoor verdachte ter terechtzitting van 13 april 2021 voor zover inhoudende de bekennende verklaringen van verdachte;  
 Het proces-verbaal van verhoor van verdachte opgemaakt en gesloten op 29 mei 2018 (pag. 197 – 201 in het bijzonder pag. 199 onderaan en pag. 200 bovenaan en halverwege).  




En ten aanzien van feit 2:   


 De kennisgeving van inbeslagneming (inbeslagname van XTC-pillen) (pag. 71 – 80);   
 Het proces-verbaal ‘Test en gewicht bewustzijnsbeïnvloedende middelen’ betreffende 79 XTC pillen positief getest op XTC (pag. 184 – 185);
 Het proces-verbaal Onderzoek verdovende middelen opgemaakt en gesloten op 19 oktober 2018 door verbalisanten [verbalisant 2] en [verbalisant 3] van politie Eenheid Oost-Nederland betreffende testen en bemonstering pillen bevattende XTC/ MDMA) (pag. 186 – 195); 
 Het aanvullende proces-verbaal Onderzoek verdovende middelen opgemaakt door verbalisanten [verbalisant 4] en [verbalisant 5]  opgemaakt en gesloten op 4 december 2018 betreffende onderzoek aan pillen positief getest op XTC/ MDMA (Ordner aanvullende stukken Macan pag. 608 – 611); 




En ten aanzien van feit 3:  


 De kennisgeving van inbeslagneming (inbeslagname pillen/ tabletten o.a. Kamagra Cobra Cenforce Vidalista Jelly) (pag. 71 – 80); 
 Het proces-verbaal Onderzoek verdovende middelen opgemaakt en gesloten op 19 oktober 2018 van verbalisanten [verbalisant 2] en [verbalisant 3] van politie Eenheid Oost-Nederland (pag. 186 – 195) m.b.t. testen en bemonstering van inbeslaggenomen geneesmiddelen als doosjes Kamagra’s (pag. 194) en tabletten bevattende Tadalafil (pag. 195); 
 Het proces-verbaal van bevindingen opgemaakt door verbalisant [verbalisant 1] en gesloten op 17 april 2019 (met betrekking tot aangetroffen dozen en strips medicamenten bevattende sildenafil) (in ordner aanvullende stukken Macan pag. 588); 
 Het rapport van het NFI ‘Onderzoek aan drugs en geneesmiddelen’ van 10 april 2019 opgemaakt door dr. M.A. Hoitink met bijlagen (Ordner aanvullende stukken Macan pag. 597 – 604); 
 Het aanvullend proces-verbaal van bevindingen opgemaakt door verbalisant [verbalisant 1] en gesloten op 18 september 2019 (Ordner aanvullende stukken Macan pag. 605 – 607) betreffende aangetroffen tabletten bevattende tadalafil en sidenafil;  


 Het proces-verbaal van OVC-gesprek d.d. 22 april 2018 (pag. 27 - 33); 
 Het proces-verbaal van OVC-gesprek d.d. 25 april 2018 (pag. 34 - 40). 




En ten aanzien van feit 4: 


 De kennisgeving van inbeslagneming (betreffende inbeslagname pillen/ tabletten o.a. Kamagra Cobra Cenforce Vidalista Jelly) (pag. 71 – 80); 
 Het proces-verbaal van bevindingen opgemaakt door verbalisant [verbalisant 1] en gesloten op 17 april 2019 (over dozen en strips medicamenten bevattende sildenafil) (Ordner aanvullende stukken Macan pag. 588); 
 Een rapport van het NFI ‘Onderzoek aan drugs en geneesmiddelen’ van 10 april 2019 opgemaakt door dr. M.A. Hoitink met bijlagen (Ordner aanvullende stukken Macan pag. 597 – 604); 
 Het aanvullend proces-verbaal van bevindingen opgemaakt door verbalisant [verbalisant 1] en gesloten op 18 september 2019 betreffende aangetroffen dozen met tabletten bevattende tadalafil en sidenafil (Ordner aanvullende stukken Macan pag. 605 – 607). 




En ten aanzien van feit 5:   


 De kennisgeving van inbeslagneming (betreffende oxazepam pag. 71 - 80 i.h.b. pag. 75);
 Het proces-verbaal van bevindingen (aangetroffen doos oxazepam) opgemaakt door verbalisant [verbalisant 1] en gesloten op 17 april 2019 (Ordner aanvullende stukken Macan pag. 588); 
 Een rapport van het NFI ‘Onderzoek aan drugs en geneesmiddelen’ van 10 april 2019 opgemaakt door dr. M.A. Hoitink met bijlagen (Ordner aanvullende stukken Macan pag. 597 – 604).  





4.5

De bewezenverklaring



De rechtbank acht op grond van de hiervoor opgegeven bewijsmiddelen wettig en overtuigend bewezen dat verdachte de onder 1 2 3 4 en 5 ten laste gelegde feiten heeft begaan met dien verstande dat:



1
hij op tijdstippen in de periode van 1 oktober 2017 tot en met 28 mei 2018 in Nederland meermalen (telkens) opzettelijk heeft verkocht en afgeleverd en verstrekt en/of vervoerd een hoeveelheid van een materiaal bevattende MDMA 
zijnde MDMA een middel als bedoeld in de bij de  Opiumwet behorende lijst I.




2
hij op 29 mei 2018 in Nederland opzettelijk aanwezig heeft gehad (ongeveer) 79 XTC-pillen bevattende MDMA een middel als bedoeld in de bij de Opiumwet behorende lijst I.



3
hij op tijdstippen in de periode 1 oktober 2017 tot  en met 28 mei 2018 in Nederland opzettelijk een hoeveelheid tabletten/pillen en zakjes bevattende een hoeveelheid sildenafil en tadalafil waarvoor geen handelsvergunning gold in voorraad heeft gehad en te koop heeft aangeboden en verkocht en afgeleverd en/of ter hand heeft gesteld;  



4
hij op 29 mei 2018 te Dedemsvaart gemeente Hardenberg opzettelijk 


 een hoeveelheid van (ongeveer) 10.520 tabletten/pillen en zakjes bevattende sildenafil en
 (ongeveer) 1174 tabletten/pillen bevattende tadalafil 

waarvoor geen handelsvergunning gold in voorraad heeft gehad.   


5
hij op 29 mei 2018 te Dedemsvaart gemeente Hardenberg opzettelijk aanwezig heeft gehad een hoeveelheid van (ongeveer) 30 tabletten/pillen bevattende oxazepam zijnde oxazepam een middel als bedoeld in de bij de Opiumwet behorende lijst  II.



De rechtbank acht niet bewezen wat aan verdachte meer of anders is ten laste gelegd zodat zij hem daarvan zal vrijspreken.



Indien in de tenlastelegging taal- en/of schrijffouten voorkomen zijn deze verbeterd in de bewezenverklaring. De verdachte is daardoor niet geschaad in de verdediging.







5De strafbaarheid van het bewezen verklaarde


Het bewezen verklaarde is strafbaar gesteld in de artikelen 2B 2C en 3C van de Opiumwet en artikel 40 lid 2 van de Geneesmiddelenwet. Er zijn geen feiten of omstandigheden aannemelijk geworden die de strafbaarheid van de feiten uitsluiten. 



Het bewezen verklaarde levert op:




feit 1

het misdrijf:

Opzettelijk handelen in strijd met een in artikel 2 onder B van de Opiumwet gegeven verbod meermalen gepleegd;




feit 2

het misdrijf:

Opzettelijk handelen in strijd met het in artikel 2 onder C van de Opiumwet gegeven verbod; 





feit 3: 


Overtreding van een voorschrift gesteld bij artikel 40 tweede lid van de Geneesmiddelenwet opzettelijk begaan meermalen gepleegd; 





feit 4: 


Overtreding van een voorschrift gesteld bij artikel 40 tweede lid van de Geneesmiddelenwet opzettelijk begaan meermalen gepleegd; 





feit 5: 


Opzettelijk handelen in strijd met het in artikel 3 onder C van de Opiumwet gegeven verbod. 








6De strafbaarheid van verdachte


Er zijn geen feiten of omstandigheden aannemelijk geworden die de strafbaarheid van verdachte uitsluiten. De rechtbank oordeelt daarom dat verdachte strafbaar is voor de bewezen verklaarde feiten.





7De op te leggen straf of maatregel


7.1

De vordering van de officier van justitie



De officier van justitie heeft gevorderd dat verdachte ter zake van alle ten laste gelegde feiten wordt veroordeeld tot een gevangenisstraf van 12 maanden met aftrek van het voorarrest. Ten aanzien van het beslag heeft de officier van justitie gevorderd dat de inbeslaggenomen voorwerpen (een mobiele telefoon en een geldbedrag van € 1.200--) zullen worden verbeurdverklaard. 




7.2

Het standpunt van de verdediging



De raadsman heeft verzocht om bij de strafoplegging rekening te houden met de kwetsbare gezondheid van verdachte en erop gewezen dat een deel van de informatie uit de rapportage van de reclassering achterhaald is. De raadsman heeft er verder op gewezen dat indien de rechtbank komt tot bewezenverklaring van feit 1 (kortgezegd: de handel in XTC) sprake is geweest van handel in slechts zeer beperkte omvang. De raadsman heeft verder verzocht om in geval van oplegging van gevangenisstraf aan verdachte hooguit een voorwaardelijke gevangenisstraf op te leggen met daaraan gekoppeld een langdurige proeftijd. De raadsman acht de uitvoering van een eventueel opgelegde taakstraf door verdachte mogelijk en haalbaar. 




7.3

De gronden voor een straf of maatregel



Bij de strafoplegging houdt de rechtbank rekening met de aard en de ernst van de gepleegde feiten de omstandigheden waaronder deze zijn begaan en de persoon van verdachte zoals die uit het dossier en tijdens de behandeling ter terechtzitting naar voren zijn gekomen. De rechtbank acht daarbij het volgende van belang.



Verdachte zich schuldig gemaakt aan de handel in verboden geneesmiddelen bevattende sildenafil en/of tadalafil en in XTC gedurende een periode van ongeveer acht maanden. 
Daarnaast heeft verdachte XTC-pillen en tabletten bevattende sildenafil en tadalafil en tabletten oxazepam in voorraad gehad. 
Op de dag van aanhouding was verdachte in het bezit van een zeer grote hoeveelheid (meer dan 10.000) tabletten/pillen bevattende sildenafil (meer dan 10.000) en tadalafil (meer dan 1.100) en dertig tabletten oxazepam. 



De handel in verdovende middelen als XTC en in geneesmiddelen waarvoor niet een handelsvergunning geldt vormt een ernstig gevaar voor de volksgezondheid. 
Daarnaast leidt dergelijke handel tot overlast gevende verwervingscriminaliteit door de gebruikers om dergelijke middelen te kunnen betalen. 
Verdachte heeft hier aan bijgedragen. 



De rechtbank heeft bij de strafoplegging onder meer acht geslagen op de LOVS-oriëntatiepunten. Voor de handel in harddrugs gedurende een periode van acht maanden is het uitgangspunt een gevangenisstraf van 12 maanden. Voor het aanwezig hebben van een hoeveelheid harddrugs / XTC als hier aan de orde (79 pillen) is het uitgangspunt een taakstraf.  



Bij de strafoplegging heeft de rechtbank acht geslagen op het uittreksel justitiële documentatie van 5 maart 2021 waaruit blijkt dat verdachte in het verleden meermalen in aanraking is geweest met politie en justitie ter zake van strafbare feiten. Hij is echter niet eerder veroordeeld ter zake van handel in of het bezit van verdovende middelen en/of de illegale handel in of het illegale bezit van geneesmiddelen zodat zijn strafblad niet als strafverzwarend geldt. De rechtbank zal gelet op artikel 63 van het Wetboek van Strafrecht rekening houden met de strafbeschikking die verdachte op 3 juni 2019 is opgelegd.



Ten aanzien van de persoon van verdachte en zijn persoonlijke omstandigheden houdt de rechtbank rekening met de inhoud van de zich in het dossier bevindende meest recente advies van de reclassering van 26 mei 2020 opgemaakt door L. Prins en het verhandelde ter terechtzitting. Hieruit blijkt het volgende.  



Verdachte is een zestigjarige man. Hij woont samen met een volwassen dochter. 
Financiële problemen waren de aanleiding voor zijn strafbare handelen. Het contact tussen verdachte en de – inmiddels overleden – medeverdachte vormde een extra risico-verhogende factor. Verdachte ontvangt momenteel een bijstandsuitkering. Verdachte heeft eind 2018 een herseninfarct gehad en hij zou arbeidsongeschikt zijn. Zijn dochter helpt bij de huishouding vanwege de gezondheidsproblemen van verdachte. Verdachte heeft geen hulpvraag voor de reclassering en de reclassering schat het risico op recidive in als laag tot gemiddeld. De reclassering heeft geadviseerd om in geval van een veroordeling een straf op te leggen zonder bijzondere voorwaarden; men ziet geen noodzaak voor interventies of toezicht. 
In geval van gevangenisstraf wordt geadviseerd om verdachte in verband met zijn medische toestand op een speciale afdeling te plaatsen. De reclassering heeft twijfels geuit te aanzien van de haalbaarheid van een werkstraf. 



Bij de strafoplegging houdt de rechtbank rekening met de overschrijding van de redelijke termijn tijdens de procedure in eerste aanleg. In aanmerking genomen de datum van aanhouding (op 29 mei 2018) de (redelijke) termijn voor een berechting van twee jaar en de datum van het onderhavige vonnis is in dit geval sprake van een overschrijding van de redelijke termijn met een periode van ongeveer 11 maanden. 
De rechtbank heeft verder nog acht geslagen op soortgelijke zaken en op de vonnissen die in dit onderzoek tegen medeverdachten zijn gewezen.



Het voorgaande in samenhang bezien komt de rechtbank tot de conclusie dat een onvoorwaardelijke gevangenisstraf in beginsel een passende straf is gelet op de ernst van de feiten. Gelet op het tijdsverloop en de persoonlijke omstandigheden acht de rechtbank een onvoorwaardelijke gevangenisstraf echter niet opportuun. Nu ook het recidive-risico laag lijkt is de rechtbank van oordeel dat met een forse waarschuwing naast een taakstraf kan worden volstaan. De rechtbank zal een voorwaardelijke gevangenisstraf van zes maanden opleggen als een waarschuwing aan verdachte om zich niet opnieuw schuldig te maken aan strafbare feiten. Het aantal uren taakstraf bepaalt de rechtbank op 120 uur. 
Die straf acht de rechtbank in dit geval passend en geboden. 




7.4

De inbeslaggenomen voorwerpen



De rechtbank is van oordeel dat de op de beslaglijst vermelde voorwerpen moeten worden verbeurdverklaard omdat verdachte het inbeslaggenomen geld geheel of ten dele ten eigen bate kan aanwenden en dat geld geheel of grotendeels door middel van of uit de baten van de strafbare feiten is verkregen en de mobiele telefoon een voorwerp betreft met behulp waarvan de feiten zijn begaan of voorbereid.






8De toegepaste wettelijke voorschriften


De hierna te nemen beslissing berust op de hiervoor genoemde wetsartikelen. Daarnaast berust deze beslissing op de artikelen 10 lid 3 en lid 4 en 11 lid 2 van de Opiumwet de artikelen 1 sub 1 en 2 lid 1 5 en 6 van de Wet op de Economische Delicten en de artikelen 9 14a 14b 14 c 22c 22d 33 33a  57 en 63 van het Wetboek van Strafrecht.  





9De beslissing


De rechtbank:




bewezenverklaring



- verklaart bewezen dat verdachte het onder 1 2 3 4 en 5 ten laste gelegde heeft begaan zoals hierboven omschreven;

- verklaart niet bewezen wat aan verdachte meer of anders is ten laste gelegd en spreekt hem daarvan vrij;




strafbaarheid feit



- verklaart het bewezen verklaarde strafbaar;

- verklaart dat het bewezen verklaarde de volgende strafbare feiten oplevert:



feit 1

het misdrijf:
opzettelijk handelen in strijd met een in artikel 2 onder B van de Opiumwet gegeven verbod meermalen gepleegd;





feit 2

het misdrijf:
opzettelijk handelen in strijd met het in artikel 2 onder C van de Opiumwet gegeven verbod; 




feit 3: 

overtreding van een voorschrift gesteld bij artikel 40 tweede lid van de Geneesmiddelenwet opzettelijk begaan meermalen gepleegd; 




feit 4: 

overtreding van een voorschrift gesteld bij artikel 40 tweede lid van de Geneesmiddelenwet opzettelijk begaan meermalen gepleegd; 




feit 5: 

opzettelijk handelen in strijd met het in artikel 3 onder C van de Opiumwet gegeven verbod. 




strafbaarheid verdachte



- verklaart verdachte strafbaar voor het onder 1 2 3 4 en 5 bewezen verklaarde;



Straf



- veroordeelt verdachte tot een gevangenisstraf voor de duur van 6 (zes) maanden;

- bepaalt dat deze gevangenisstraf in zijn geheel niet ten uitvoer zal worden gelegd tenzij de rechter later anders mocht gelasten. 


De rechter kan de tenuitvoerlegging gelasten indien verdachte voor het einde van de proeftijd van 3 (drie) jaren de navolgende voorwaarde(n) niet is nagekomen:


- stelt als algemene voorwaarde dat verdachte:
- zich voor het einde van de proeftijd niet schuldig maakt aan een strafbaar feit;

- veroordeelt verdachte tot een taakstraf bestaande uit het verrichten van onbetaalde arbeid voor de duur van 120 (honderdtwintig) uren;

- beveelt voor het geval dat verdachte de taakstraf niet naar behoren verricht dat vervangende hechtenis zal worden toegepast voor de duur van 60 (zestig) dagen;

- beveelt dat de tijd die verdachte vóór de tenuitvoerlegging van deze uitspraak in verzekering en in voorlopige hechtenis heeft doorgebracht bij de uitvoering van de taakstraf in mindering wordt gebracht waarbij als maatstaf geldt dat voor de eerste 60 in verzekering of voorlopige hechtenis doorgebrachte dagen twee uren en voor de resterende dagen één uur per dag aftrek plaatsvindt;



de inbeslaggenomen voorwerpen:



-	verklaart verbeurd de inbeslaggenomen voorwerpen te weten:  
de op de aan dit vonnis gehechte beslaglijst genoemde voorwerpen onder de nummers 
1 (een telefoon in lederen cover merk Huawei) en 
2 ( een geldbedrag van € 1.200--). 


Dit vonnis is gewezen door mr. D. Ten Boer voorzitter mr. drs. H.M. Braam en 
mr. S. Taalman rechters in tegenwoordigheid van mr. J.M. van Westerlaak griffier en is in het openbaar uitgesproken op: 26 april 2021. 




Buiten staat

Mr. S. Taalman is niet in de gelegenheid dit vonnis mede te ondertekenen.  



 Wanneer hierna wordt verwezen naar dossierpagina’s zijn dit - tenzij anders vermeld - pagina’s uit het proces-verbaal van verdachte in het onderzoek ‘Macan’ van de regiopolitie Oost-Nederland district IJsselland met nummer PL0600-2018191040. Tenzij hieronder anders wordt vermeld wordt steeds verwezen naar bladzijden van een in de wettelijke vorm door daartoe bevoegde personen opgemaakt proces-verbaal. 


 Proces-verbaal van bevindingen / relaas van verbalisanten [verbalisant 1]  [verbalisant 6] en [verbalisant 7]  pag. 1 – 10A.


 Proces-verbaal van bevindingen / relaas van verbalisanten [verbalisant 1]  [verbalisant 6] en [verbalisant 7]  pag. 7. 


 Proces-verbaal van Verdenking 1 pag. 141 onderaan en proces-verbaal Identiteitsvaststelling [verbalisant 1]  22 mei 2018 pag. 150. 


 Idem pag. 150. 


 Proces-verbaal van aanhouding van verdachte pag. 88 - 91.  


 Proces-verbaal van doorzoeking ter inbeslagneming pag. 238 – 240 en Lijst inbeslaggenomen goederen pag. 255 – 260. 


  Proces-verbaal van Verdenking pag. 145 onderaan en proces-verbaal van doorzoeking pag. 238 e.v. 


 Proces-verbaal ‘test en gewicht bewustzijnsbeïnvloedende middelen’ betreffende 79 XTC pillen (pag. 184 – 185) proces-verbaal Onderzoek verdovende middelen van 19 oktober 2018 (pag. 186 – 195) en aanvullende proces-verbaal Onderzoek verdovende middelen van 4 december 2018 (ordner aanvullende stukken Macan pag. 608 – 611); 


 Procesverbaal van verhoor van verdachte pag. 197 - 201. 


 Procesverbaal van verhoor van verdachte pag. 200 onderaan. 


 Proces-verbaal van verhoor verdachte pag. 203 onderaan en pag. 204 bovenaan. 


 Proces-verbaal van verhoor verdachte pag. 204 halverwege. 


 Uitgewerkt tapgesprek pag. 54. 


 Uitgewerkt tapgesprek pag. 56. 

