

RECHTBANK NOORD-NEDERLAND


Afdeling Strafrecht


Locatie Assen




Parketnummers: 19.830309-12




vonnis van de Meervoudige kamer d.d. 12 februari 2013 in de zaak van het openbaar ministerie tegen:







      [verdachte]

geboren te [geboorteplaats] op [geboortedatum]
wonende te [adres].




Het onderzoek ter terechtzitting heeft plaatsgehad op 29 januari 2013.



De verdachte is verschenen en werd bijgestaan door mr. L. de Leon advocaat te Utrecht.




Tenlastelegging


De verdachte is bij dagvaarding tenlastegelegd dat



hij op verschillende tijdstippen althans op een tijdstip in of omstreeksde periode van 20 september 2012 tot en met 10 november 2012 te  Emmen gemeente Emmen en/of te Hoogeveen gemeente Hoogeveen althans in Nederland tezamen en in vereniging met een ander of anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd en/of bewerkt en/of verwerkt in elk geval (telkens) opzettelijk aanwezig heeft gehad een hoeveelheid van een materiaal bevattende cocaine zijnde cocaïne (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



althans indien terzake van het vorenstaande geen veroordeling mocht volgen terzake dat




        [medeverdachte 1] en/of [medeverdachte 2] en/of een of meer medeverdachte(n) op verschillende tijdstippen althans op een tijdstip in of omstreeks de periode van 20 september 2012 tot en met 10 november 2012 te  Emmen gemeente Emmen en/of te Hoogeveen gemeente Hoogeveen althans in Nederland tezamen en in vereniging met een ander of anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd en/of bewerkt en/of verwerkt in elk geval (telkens) opzettelijk aanwezig heeft gehad een hoeveelheid van een materiaal bevattende cocaine zijnde cocaïne (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet tot/bij het plegen van welk misdrijf verdachte te weten [verdachte] op verschillende tijdstippen althans op een tijdstip in of omstreeks de periode van 20 september 2012 tot en met 10 november 2012 te  Emmen gemeente Emmen en/of te Hoogeveen gemeente Hoogeveen opzettelijk behulpzaam is geweest en/of opzettelijk gelegenheid en/of middelen heeft verschaft door zijn woning en/of schuur ter beschikking te stellen voor de productie en/of opslag van een hoeveelheid materiaal bevattende cocaine zijnde cocaine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.



Kennelijke taal- en/of schrijffouten in de tenlastelegging worden geacht te zijn verbeterd.  De verdachte is daardoor blijkens het onderzoek ter terechtzitting niet geschaad in de verdediging.




De vordering van de officier van justitie


De officier van justitie mr. G. Wilbrink acht hetgeen aan de verdachte primair is tenlastegelegd niet bewezen en vordert dat de verdachte daarvan zal worden vrijgesproken
Hij acht hetgeen de verdachte subsidiair is tenlastegelegd wettig en overtuigend bewezen.
Hij vordert voor dit feit een werkstraf voor de duur van 120 uren subsidiair 60 dagen hechtenis en met aftrek ex artikel 27 van het Wetboek van Strafrecht en een gevangenisstraf voor de duur van 1 maand voorwaardelijk met een proeftijd van 3 jaren.
Verder vordert de officier van justitie de onttrekking aan het verkeer van de onder verdachte inbeslaggenomen hoeveelheid van ongeveer 20-30 gram weed verpakt in een kartonnen doosje en in een plastic zakje de verbeurdverklaring van de onder de verdachte inbeslaggenomen goederen te weten een weegschaaltje merk Super 100 een weegschaaltje model WS-500 een witte wasmand met zak wit poeder blokkenlijm en afwerkpleister 3 rollen folie een jerrycan met aceton een jerrycan met ammoniak een inductie kookplaat een oude mal een potkrik een mal een bolita persje een emmer met mangaansulfaat een metalen mal een kleine mal een plastic krat met deksel met o.a. ballonnen en keukenblender een groot model pers.
Tenslotte vordert hij de teruggave aan verdachte van de onder hem inbeslaggenomen koffer met doosjes ringen een IPad merk Vodafone een keukenweegschaal een koffer met cijferslot een laptoptas inclusief laptop en een grote hoeveelheid muntgeld een laptoptas inclusief laptop een USB-stick een kluis aangetroffen in de woonkamer en een kluis aangetroffen in de slaapkamer.




Vrijspraak 


De verdachte dient van het hem primair tenlastegelegde te worden vrijgesproken omdat de rechtbank dit feit evenals de verdachte diens raadsman en de officier van justitie niet wettig en overtuigend bewezen acht. De verdachte zal echter ook van het hem subsidiair tenlastegelegde worden vrijgesproken omdat de rechtbank dat evenals de raadsman van verdachte en anders dan de officier van justitie niet wettig en overtuigend bewezen acht. 



De rechtbank komt tot het oordeel dat niet bewezen kan worden dat er sprake is een zodanige betrokkenheid van verdachte bij de activiteiten van [medeverdachte 2] en [medeverdachte 1]  dat medeplegen of medeplichtigheid wettig en overtuigend bewezen kan worden geacht.
Er was geen sprake van een zodanige nauwe en bewuste samenwerking dat er sprake is van medeplegen. 
Ook van medeplichtigheid is echter geen sprake. In de schuur en/of garage van verdachte zijn goederen die kennelijk bestemd zijn voor de bewerking van cocaïne aangetroffen.Verdachte heeft echter een en andermaal verklaard dat hij niet op de hoogte was van de drugshandel van [medeverdachte 1] en [medeverdachte 2] die over een sleutel van de woning van verdachte beschikte. Evenmin was hij op de hoogte van het bewerken van cocaïne in zijn schuur. Hij had met de drugshandel niets te maken en wilde daarmee ook niets te maken hebben. De aangetroffen voorwerpen voor zover hij deze heeft gezien in zijn schuur heeft hij niet in verband gebracht met de bewerking van harddrugs. Verdachte kwam hooguit één keer per week in de schuur. De rechtbank overweegt dat geen van de door de politie gehoorde medeverdachten heeft verklaard over enige betrokkenheid van verdachte bij de drugshandel in zijn woning. Ook uit de verschillende opgenomen tapgesprekken blijkt niet van enige betrokkenheid van verdachte bij deze handel. Het aantreffen van een weegschaaltje waarop sporen van cocaïne zijn aangetroffen in de woonkamer van verdachte acht de rechtbank onvoldoende om te komen tot het bewijs van deelname van verdachte aan de drugshandel.




Beslag


Nu de rechtbank verdachte van het hem ten laste gelegde zal vrijspreken zal de rechtbank de teruggave aan hem gelasten van de onder hem in beslag genomen goederen te weten:
een koffer met doosjes ringen een IPad merk Vodafone een keukenweegschaal een koffer met cijferslot een laptoptas inclusief laptop en een grote hoeveelheid muntgeld een laptoptas inclusief laptop een USB-stick een weegschaaltje model WS-500 een witte wasmand met zak wit poeder blokkenlijm en afwerkpleister een kluis aangetroffen in de woonkamer en een kluis aangetroffen in de slaapkamer.



De rechtbank acht echter de in beslag genomen voorwerpen/goederen te weten een inbeslaggenomen hoeveelheid van ongeveer 20-30 gram weed verpakte in een kartonnen doosje en in een plastic zakje een weegschaaltje merk Super 100 een weegschaaltje model WS-500 een jerrycan met aceton een jerrycan met ammoniak een oude mal een potkrik een mal een bolita persje een emmer met mangaansulfaat een metalen mal een kleine mal  een groot model pers 3 rollen folie een inductie kookplaat een plastic krat met deksel met o.a. ballonnen en keukenblender vatbaar voor onttrekking aan het verkeer aangezien met behulp van deze voorwerpen het aan de medeverdachte [medeverdachte 2] tenlastegelegde en bewezen verklaarde is begaan en welke goederen/voorwerpen van zodanige aard zijn dat het ongecontroleerd bezit daarvan in strijd is met de wet dan wel met het algemeen belang.




Toepassing van wetsartikelen


De rechtbank heeft mede gelet op de artikelen 36b en 36c van het Wetboek van Strafrecht.







Beslissing van de rechtbank


De rechtbank verklaart niet bewezen hetgeen de verdachte zowel primair als subsidiair is tenlastegelegd en spreekt de verdachte daarvan vrij.



De rechtbank gelast de teruggave aan verdachte van de onder hem inbeslaggenomen goederen/voorwerpen te weten:
een koffer met doosjes ringen een IPad merk Vodafone een keukenweegschaal een koffer met cijferslot een laptoptas inclusief laptop en een groet hoeveelheid muntgeld een laptoptas inclusief laptop een USB-stick een weegschaaltje model WS-500 een witte wasmand met zak wit poeder blokkenlijm en afwerkpleister een kluis aangetroffen in de woonkamer en een kluis aangetroffen in de slaapkamer.



De rechtbank verklaart onttrokken aan het verkeer de onder verdachte inbeslaggenomen voorwerpen/goederen te weten:
een hoeveelheid van ongeveer 20-30 gram weed verpakte in een kartonnen doosje en in een plastic zakje een weegschaaltje merk Super 100 een weegschaaltje model WS-500 een jerrycan met aceton een jerrycan met ammoniak een oude mal een potkrik een mal een bolita persje een emmer met mangaansulfaat een metalen mal een kleine mal een groot model pers 3 rollen folie een inductie kookplaat een plastic krat met deksel met o.a. ballonnen en keukenblender.



Dit vonnis is gewezen door mr. B.I. Klaassens voorzitter mr. M.A.A. van Capelle en mr. S. Zwerwer rechters in tegenwoordigheid van J. Bos griffier en uitgesproken ter openbare terechtzitting van de rechtbank op 12 februari 2013 zijnde mr. S. Zwerwer buiten staat dit vonnis binnen de daartoe door de wet gestelde termijn mede te ondertekenen.





















De Wet Herziening Gerechtelijke Kaart is 
op 1 januari 2013
 in werking treden. 


De rechtbanken Assen Groningen en Leeuwarden vormen met ingang van die datum tezamen de nieuwe rechtbank Noord-Nederland. 


Het rechtsgebied van deze rechtbank beslaat de provincies Drenthe Fryslân en Groningen. 



