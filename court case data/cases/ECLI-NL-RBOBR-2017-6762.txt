





vonnis

RECHTBANK OOST-BRABANT


Strafrecht



Parketnummer: 01/845134-17 
Datum uitspraak: 29 december 2017	



Vonnis van de rechtbank Oost-Brabant meervoudige kamer voor de behandeling van strafzaken in de zaak tegen:





      [verdachte] 

geboren te [geboorteplaats] op [1988] 
wonende te [woonplaats]  [adres] 
thans gedetineerd te: P.I. HvB Grave (Unit A + B).

Dit vonnis is op tegenspraak gewezen naar aanleiding van het onderzoek ter terechtzitting van 22 juni 2017 3 oktober 2017 en 15 december 2017.
De rechtbank heeft kennisgenomen van de vordering van de officier van justitie en van hetgeen van de zijde van verdachte naar voren is gebracht.




De tenlastelegging.
De zaak is aanhangig gemaakt bij dagvaarding van 17 mei 2017.


Aan verdachte is ten laste gelegd dat:




hij op of omstreeks 08 maart 2017 gedurende voor de nachtrust bestemde tijd te 's-Hertogenbosch althans in Nederland tezamen en in vereniging met een of meer anderen althans alleen ter uitvoering van het door verdachte voorgenomen misdrijf om met het oogmerk van wederrechtelijke toe-eigening weg te nemen een geldbedrag geheel of ten dele toebehorende aan [slachtoffer]  in elk geval aan een ander of anderen dan aan verdachte en/of zijn mededaders en daarbij die voorgenomen diefstal te doen voorafgaan te doen vergezellen en/of te doen volgen van geweld en/of bedreiging met geweld tegen voornoemde [slachtoffer]  te plegen met het oogmerk om die diefstal voor te bereiden gemakkelijk te maken en/of om bij betrapping op heterdaad aan zichzelf en/of aan zijn mededaders hetzij de vlucht mogelijk te maken hetzij het bezit van het gestolene te verzekeren voornoemde [slachtoffer] meermalen heeft geslagen en/of gestompt en/of met een mes althans een scherp en/of puntig voorwerp heeft gestoken/gesneden en/of heeft gesommeerd geld af te staan en/of te pinnen en/of (daarbij/vervolgens) heeft gezegd: "geef mij je geld pinnen of wij maken je kapot" althans woorden van gelijke dreigende aard en/of strekking terwijl de uitvoering van dat voorgenomen misdrijf niet is voltooid;





en/of





hij op of omstreeks 08 maart 2017 gedurende voor de nachtrust bestemde tijd te 's-Hertogenbosch althans in Nederland tezamen en in vereniging met een of meer anderen althans alleen ter uitvoering van het door verdachte voorgenomen misdrijf om met het oogmerk om zich en/of anderen wederrechtelijk te bevoordelen door geweld en/of bedreiging met geweld [slachtoffer] te dwingen tot de afgifte van een geldbedrag in elk geval van enig goed geheel of ten dele toebehorende aan [slachtoffer]  in elk geval aan een ander of anderen dan aan verdachte en/of zijn mededaders voornoemde [slachtoffer] meermalen heeft geslagen en/of gestompt en/of met een mes althans een scherp en/of puntig voorwerp heeft gestoken/gesneden en/of heeft gesommeerd geld af te staan en/of te pinnen en/of (daarbij/vervolgens) heeft gezegd: "geef mij je geld pinnen of wij maken je kapot" althans woorden van gelijke dreigende aard en/of strekking terwijl de uitvoering van dat voorgenomen misdrijf niet is voltooid;




Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is verdachte daardoor niet in de verdediging geschaad.




De formele voorvragen.

Bij het onderzoek ter terechtzitting is gebleken dat de dagvaarding geldig is. De rechtbank is bevoegd van het ten laste gelegde kennis te nemen en de officier van justitie kan in zijn vervolging worden ontvangen. Voorts zijn er geen gronden gebleken voor schorsing van de vervolging.

Partiële vrijspraak ten aanzien van het onder de eerste alinea ten laste gelegde.

De rechtbank acht met de officier van justitie en de verdediging niet wettig en overtuigend bewezen hetgeen aan verdachte onder de eerste alinea is ten laste gelegd zodat de verdachte daarvan behoort te worden vrijgesproken.




Bewijs



Het standpunt van de officier van justitie.

De officier van justitie heeft gerekwireerd tot bewezenverklaring van de aan verdachte ten laste gelegde poging tot afpersing. 




Het standpunt van de verdediging.

De verdediging heeft vrijspraak bepleit. Daartoe is onder meer aangevoerd dat de verklaringen van aangever niet betrouwbaar zijn aangezien aangever zijn eerste verklaring onder invloed van alcohol heeft afgelegd en hij later door dat overmatig gebruik van alcohol voorafgaand aan de tijdstippen die van belang zijn niet goed meer wist wat er precies is voorgevallen. Daarnaast heeft de verdediging bepleit dat aan de verklaring van [medeverdachte] afgelegd als getuige ter terechtzitting meer waarde dient te worden toegekend dan aan de verklaring zoals [medeverdachte] die heeft afgelegd bij de politie. Ook is aangevoerd dat verdachte de in de tenlastelegging genoemde geweldshandelingen niet heeft gepleegd en dat voor zover komt vast te staan dat hij op het station geweld tegen het slachtoffer heeft gebruikt er geen causaal verband bestaat tussen die geweldshandelingen en de aan verdachte verweten gedraging.




Het oordeel van de rechtbank.





Betrouwbaarheid verklaring aangever.
De rechtbank acht de verklaringen van aangever betrouwbaar en zal deze bezigen voor het bewijs. Dat aangever in de nacht van 8 maart 2017 ernstig onder invloed van alcohol verkeerde staat niet ter discussie. Desondanks heeft aangever die nacht ten overstaan van verbalisanten op verstaanbare wijze onmiddellijk een verklaring afgelegd en deze later die dag herhaald en aangevuld. In de kern bezien zijn de verklaringen van aangever consistent. Daar waar deze weinig gedetailleerd zijn of waar de volgorde van tijd mogelijk niet past lijkt dit juist te kunnen worden verklaard door het verkeren onder invloed van alcohol. Dat aangever er tijdens een van de latere verhoren blijk van heeft gegeven dat hij bij het afleggen van zijn verklaringen de nodige behoedzaamheid in acht wil nemen draagt bij aan de betrouwbaarheid van die verklaringen.




Overwegingen ten aanzien van het bewijs




De verklaring van aangever komt er in de kern op neer dat hij door twee mannen gedwongen is geld te pinnen en dat de dwang bestond uit het steken met een scherp voorwerp in zijn bovenbeen het slaan in het gezicht en het meermaals zeggen dat hij hen geld moest geven omdat ze hem anders kapot zouden maken. Aangever heeft de twee mannen aan de politie aangewezen terwijl hij en deze twee mannen zich nabij een pinautomaat bevonden. Verdachte is een van de aangewezen mannen.



De verklaring van aangever wordt ondersteund door 1) de bevindingen van politie-ambtenaren die ter hoogte van de pinautomaat drie personen zagen waarvan één zijnde aangever zich omdraaide en onmiddellijk riep “Help me ik ben bedreigd en ze willen mijn geld” en 2) het bij aangever aangetroffen letsel waaronder een steekwond in het linker bovenbeen en een wond aan de neus en 3) de uitkomsten van een vergelijkend DNA-onderzoek die de conclusie rechtvaardigen dat aan de handen van verdachte bloed van aangever kleefde. 



Dat het daadwerkelijk om een beroving ging wordt voorts ondersteund door de verklaring die de medeverdachte direct na het ter plaatse komen van de politie tegenover deze politie-ambtenaren aflegde. [medeverdachte] zei toen “dat de man geld moest pinnen voor de Somalische jongen”. Ook in zijn latere verhoren bij de politie en de rechter-commissaris verklaarde [medeverdachte] dat verdachte geld eiste van aangever.

        [medeverdachte] heeft ter terechtzitting als getuige een verklaring afgelegd die erop neer komt dat hij niets heeft gehoord of gezien waaruit zou kunnen blijken dat verdachte aangever geld afhandig wilde maken. De rechtbank acht deze getuigenverklaring ongeloofwaardig met name omdat de getuige geen aannemelijke verklaring heeft kunnen geven voor het in een eerder stadium (als verdachte) meermalen andersluidend hierover verklaren.



De rechtbank zal derhalve de door [medeverdachte] ten overstaan van de politie afgelegde verklaringen voor het bewijs bezigen. 



Aangever heeft verklaard dat hij door een van de twee mannen die hij aan de politie heeft aangewezen (verdachte en diens medeverdachte) met een scherp voorwerp in het bovenbeen is gestoken en dat hij is geslagen. Voor het antwoord op de vraag wie van beide verdachten heeft gestoken geeft de verklaring van aangever geen aanknopingspunten. Over degene die hem heeft geslagen geeft aangever een signalement dat veel meer past bij verdachte dan bij [medeverdachte] . Verdachte heeft ontkend dat hij de tenlastegelegde geweldshandelingen heeft verricht. Echter heeft verdachte geen aannemelijke verklaring kunnen geven voor het aantreffen van bloed van aangever op zijn verdachtes handen. De rechtbank acht de conclusie gerechtvaardigd dat verdachte tenminste een van de door aangever omschreven geweldshandelingen heeft verricht.
Het handelen van verdachte zoals dit blijkt uit de bewijsmiddelen rechtvaardigt de conclusie dat hij op het centraal station te ’s-Hertogenbosch aangever heeft gepest en geïntimideerd en dat verdachte en zijn medeverdachte nadat hen duidelijk was geworden dat zij te maken hadden met een slachtoffer dat weinig weerstand bood hebben besloten om aangever geld afhandig te maken en om die reden aangever te leiden naar een pinautomaat om hem te dwingen geld te pinnen en dat geld af te staan. Onderweg naar die pinautomaat heeft (in elk geval) verdachte lichamelijk geweld tegen aangever gebruikt. Zowel verdachte als de medeverdachte hebben tegen aangever gezegd dat hij geld moest geven omdat ze hem anders kapot zouden maken. Aldus is sprake geweest van een nauwe en bewuste samenwerking tussen verdachte en zijn medeverdachte gericht op het afpersen van aangever.




De bewezenverklaring.
Op grond van de feiten en omstandigheden die zijn vervat in de aangehechte bewijsbijlage uitgewerkte bewijsmiddelen in onderling samenhang bezien en op grond van de redengevende inhoud van het voorgaande komt de rechtbank tot het oordeel dat wettig en overtuigend bewezen is dat verdachte:



op 08 maart 2017 gedurende voor de nachtrust bestemde tijd te 's-Hertogenbosch tezamen en in vereniging met een ander ter uitvoering van het door verdachte voorgenomen misdrijf om met het oogmerk om zich en/of anderen wederrechtelijk te bevoordelen door geweld en bedreiging met geweld [slachtoffer] te dwingen tot de afgifte van een geldbedrag toebehorende aan [slachtoffer]  voornoemde [slachtoffer] heeft geslagen en met een scherp of puntig voorwerp heeft gestoken en heeft gesommeerd geld af te staan en te pinnen en daarbij heeft gezegd: "geef mij je geld pinnen of wij maken je kapot" althans woorden van gelijke dreigende aard en/of strekking terwijl de uitvoering van dat voorgenomen misdrijf niet is voltooid;




Hetgeen meer of anders is ten laste gelegd dan hierboven bewezen is verklaard is naar het oordeel van de rechtbank niet bewezen. Verdachte zal hiervan worden vrijgesproken.




De strafbaarheid van het feit.
Het bewezen verklaarde levert op het in de uitspraak vermelde strafbare feit.


Er zijn geen feiten of omstandigheden aannemelijk geworden die de strafbaarheid van het feit uitsluiten.




De strafbaarheid van verdachte.
Er zijn geen feiten of omstandigheden aannemelijk geworden die de strafbaarheid van verdachte uitsluiten. Verdachte is daarom strafbaar voor hetgeen bewezen is verklaard.



Oplegging van straf en/of maatregel.



De eis van de officier van justitie.

De officier van justitie eist een gevangenisstraf voor de duur van 18 maanden met aftrek waarvan 6 maanden voorwaardelijk met een proeftijd van 2 jaar met daarbij toezicht door de reclassering een meldplicht een drugs- en alcoholverbod en indien nodig een gedragsbehandeling.
Een kopie van de vordering van de officier van justitie is aan dit vonnis gehecht.




Het standpunt van de verdediging.

Indien de rechtbank tot een bewezenverklaring komt acht de verdediging gelet op de ernst van het feit een gevangenisstraf die het voorarrest niet te boven gaat een passende straf.




Het oordeel van de rechtbank.

Bij de beslissing over de straf die aan verdachte dient te worden opgelegd heeft de rechtbank gelet op de aard en de ernst van het bewezen verklaarde en de omstandigheden waaronder dit is begaan. Bij de beoordeling van de ernst van het door verdachte gepleegde strafbare feit betrekt de rechtbank het wettelijke strafmaximum en de straffen die voor soortgelijke feiten worden opgelegd. Daarnaast houdt de rechtbank bij de strafbepaling rekening met de persoon en de persoonlijke omstandigheden van verdachte.



De rechtbank heeft in het bijzonder het volgende in aanmerking genomen.



Verdachte heeft zich samen met zijn medeverdachte in de voor de nachtrust bestemde uren schuldig gemaakt aan afpersing. Zij hebben een door overmatig alcoholgebruik kwetsbaar geworden slachtoffer gedwongen om te pinnen en om geld aan hen af te staan. Die dwang bestond uit ernstig geweld onder andere het steken in het bovenbeen. Uit de schriftelijke verklaring van het slachtoffer komt naar voren dat zijn vertrouwen in de medemens is afgenomen en dat hij ook nu nog angst en woede voelt. Verdachte heeft tijdens de afpersing het gebruik van geweld niet geschuwd. De rechtbank neemt het verdachte kwalijk dat hij ter terechtzitting geen enkele verantwoordelijkheid voor zijn daad heeft willen tonen. De ernst van het feit rechtvaardigt zonder meer de oplegging van een onvoorwaardelijke gevangenisstraf. 



Uit de justitiële documentatie van verdachte blijkt dat hij al meerdere keren in aanraking is geweest met justitie en ook eerder is veroordeeld voor vermogens- en geweldsdelicten. Dit weegt de rechtbank in het nadeel van verdachte mee. 



Uit het strafblad de houding van verdachte ter terechtzitting en het feit dat de eerder geschorste voorlopige hechtenis wegens schending van de voorwaarden is opgeheven komt van verdachte een beeld naar voren van een persoon die hardleers is. 



Voor een afpersing zoals onderhavige in vereniging gepleegd en gepaard gaand met ernstig geweld waaronder het steken in het been met een scherp voorwerp zijn de LOVS-oriëntatiepunten ter zake van straatroof waarbij een gevangenisstraf van 6 maanden het uitgangspunt is niet passend. De rechtbank zal dan ook mede gezien het toegepaste geweld aansluiting zoeken bij de eis van de officier van justitie. 



De reclassering adviseert de verdachte een gedeeltelijke voorwaardelijke gevangenisstaf op te leggen met als bijzondere voorwaarden dat verdachte zich meldt bij Reclassering Novadic Kentron dat verdachte zich onthoudt van drugs en alcohol dat verdachte elke nacht zal overnachten bij Het Inloopschip en dat verdachte zal meewerken aan een gedragsonderzoek. 



De rechtbank acht gelijk met de officier van justitie en de reclassering begeleiding en bijzondere voorwaarden noodzakelijk en zal ook om die reden een deel van de op te leggen gevangenisstraf voorwaardelijk opleggen met voorwaarden die hierna worden genoemd. Het voorwaardelijk strafdeel dient er tevens toe de verdachte ervan te weerhouden in de toekomst opnieuw strafbare feiten te plegen. 




De vordering van de benadeelde partij [slachtoffer] .



Het standpunt van de officier van justitie.

De officier van justitie heeft geconcludeerd tot toewijzing van de vordering van de benadeelde partij. 




Het standpunt van de verdediging.

De raadsman heeft afwijzing bepleit van de vordering ten aanzien van de kosten met betrekking tot de eigen risico en de kosten met betrekking tot het horloge. Voor wat betreft de vordering van de benadeelde partij met betrekking tot de immateriële schade verzoekt de raadsman deze te matigen. 




Beoordeling.
Ter zake van de gevorderde materiële schade acht de rechtbank de posten broek polo en eigen risico geheel toewijsbaar. Voor zover de vordering betrekking heeft op herstel van het horloge acht de rechtbank deze toewijsbaar met uitzondering van een bedrag  ad EUR 1295 omdat dit niet als rechtstreekse schade kan worden aangemerkt. De reparatiekosten ad EUR 8500 zullen derhalve worden toegewezen en het restant van EUR 1295 zal worden afgewezen. De rechtbank kan gelet op de vordering van de benadeelde partij niet anders concluderen dan dat tijdens het gebruikte geweld aangevers horloge kapot is gegaan. De visie van de verdediging dat het horloge al kapot was tijdens het incident deelt de rechtbank niet. De rechtbank is van oordeel dat ten gevolge een kennelijke schrijffout in de aangifte op bladzijde 14 tussen de woorden ‘incident’ en ‘kapot’ op de vierde regel van onder een komma is weggevallen.
Anders dan de raadsman is de rechtbank van oordeel dat de schadepost ‘eigen risico’ toewijsbaar is. De rechtbank heeft gelet op de onderbouwing gegeven in de vordering geen aanleiding om aan de hoogte van deze schadepost te twijfelen. 



Ter zake van de gevorderde immateriële schade zal de rechtbank naar billijkheid en gelet op schadevergoedingen die soortgelijke zaken worden toegekend een bedrag van              €1.50000 toewijzen.



De rechtbank zal de benadeelde partij niet-ontvankelijk verklaren ten aanzien van het overige gevorderde. 



De benadeelde partij kan dit onderdeel van de vordering slechts bij de burgerlijke rechter aanbrengen.



De rechtbank zal verdachte veroordelen in de kosten van de benadeelde partij tot op heden begroot op nihil. Verder wordt verdachte veroordeeld in de ten behoeve van de tenuitvoerlegging nog te maken kosten




Motivering van de hoofdelijkheid.
De rechtbank stelt vast dat verdachte dit strafbare feit samen met een ander heeft gepleegd. Nu verdachte en zijn mededader samen een onrechtmatige daad hebben gepleegd zijn zij jegens de benadeelde hoofdelijk aansprakelijk voor de totale schade.



Schadevergoedingsmaatregel.

De rechtbank zal voor het toegewezen bedrag tevens de schadevergoedingsmaatregel opleggen nu de rechtbank het wenselijk acht dat de Staat schadevergoeding aan het slachtoffer bevordert vermeerderd met de wettelijke rente vanaf datum delict tot de dag der algehele voldoening.



Aangezien aan verdachte meer verplichtingen tot vergoeding van dezelfde schade worden opgelegd zal de rechtbank bepalen dat als verdachte heeft voldaan aan zijn verplichting tot betaling aan de Staat daarmee zijn verplichting tot betaling aan de benadeelde partij komt te vervallen en andersom indien verdachte heeft voldaan aan zijn verplichting tot betaling aan de benadeelde partij daarmee zijn verplichting tot betaling aan de Staat komt te vervallen.




Toepasselijke wetsartikelen.

De beslissing is gegrond op de artikelen:
Wetboek van Strafrecht art. 10 14a 14b 14c 14d 24c 27 36f 45
317.



DE UITSPRAAK


De rechtbank:



verklaart het ten laste gelegde bewezen zoals hiervoor is omschreven.

verklaart niet bewezen hetgeen verdachte meer of anders is ten laste gelegd dan hiervoor bewezen is verklaard en spreekt hem daarvan vrij.



het bewezen verklaarde levert op het misdrijf:




poging tot afpersing terwijl het feit wordt gepleegd gedurende de voor denachtrust bestemde tijd op de openbare weg door twee of meer verenigde personen 



verklaart verdachte hiervoor strafbaar.


legt op de volgende straf en maatregel.

BESLISSING:
Gevangenisstraf voor de duur van 18 maanden met aftrek overeenkomstig artikel 27
Wetboek van Strafrecht waarvan 6 maanden voorwaardelijk met een proeftijd van 2
jaren



Stelt als algemene voorwaarden dat de veroordeelde:

- zich voor het einde van de proeftijd niet schuldig maakt aan een strafbaar feit;
- ten behoeve van het vaststellen van zijn identiteit medewerking verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;
- medewerking verleent aan het reclasseringstoezicht bedoeld in artikel 14d tweede lid van het Wetboek van Strafrecht de medewerking aan huisbezoeken daaronder begrepen.

Stelt als bijzondere voorwaarden:
- dat veroordeelde zich gedurende de proeftijd gedraagt naar de voorschriften en aanwijzingen gegeven door de reclassering;
- dat veroordeelde zich zo spoedig mogelijk doch uiterlijk op de vijfde dag na de dag van vrijlating daartoe telefonisch zal melden bij: Reclassering Novadic Kentron Rompertsebaan 12 te 's-Hertogenbosch (telefoonnummer 073 6409696) en zich daarna gedurende een door die reclassering te bepalen periode (die loopt tot maximaal het einde van de proeftijd) zal blijven melden zo lang en zo frequent de reclassering dit noodzakelijk acht;
- dat veroordeelde zich gedurende de proeftijd of zolang de reclassering dit noodzakelijk acht zal onthouden van het gebruik van verdovende middelen en alcohol en zich verplicht ten behoeve van de naleving van dit verbod mee te werken aan bloedonderzoek of urineonderzoek ter controle op het gebruik van die middelen;
- dat veroordeelde elke nacht zal overnachten bij Het Inloopschip te 's-Hertogenbosch en meewerkt aan de aldaar geboden begeleiding;
- dat veroordeelde mee zal werken aan een gedragsonderzoek en een eventueel daaruit voortvloeiende begeleiding dan wel behandeling.


Waarbij de Reclassering Nederland Regio Zuid Eekbrouwersweg 6 5233 VG te 
's-Hertogenbosch opdracht wordt gegeven toezicht te houden op de naleving van de voorwaarden en de veroordeelde ten behoeve daarvan te begeleiden zolang als de reclassering noodzakelijk acht.

Maatregel van schadevergoeding van EUR 190972 subsidiair 29 dagen hechtenis



Legt derhalve aan verdachte op de verplichting tot betaling aan de Staat ten behoeve van het slachtoffer [slachtoffer] van een bedrag van EUR 1.90972 (zegge: duizendnegenhonderdnegen euro en tweeënzeventig cent) bij gebreke van betaling en verhaal te vervangen door 29 dagen hechtenis. Het bedrag bestaat uit een bedrag van door de rechtbank op EUR 1.50000 gewaardeerde immateriële schade en EUR 40972 aan materiële schade (alle opgegeven schade minus de opgevoerde EUR 1295 die geen betrekking heeft op onderhavige zaak en derhalve niet gezien kan worden als rechtstreekste schade).



Verdachte is niet gehouden tot betaling voor zover dit bedrag door zijn mededader is betaald.



De toepassing van deze vervangende hechtenis heft de hiervoor opgelegde betalingsverplichting niet op.



Het totale bedrag te vermeerderen met de wettelijke rente vanaf de datum van het delict tot aan de dag der algehele voldoening.



Beslissing op de vordering van de benadeelde partij:



Wijst de vordering van de benadeelde partij toe en veroordeelt verdachte tot betaling aan de benadeelde partij [slachtoffer] van een bedrag van EUR 1.90972 (zegge: duizendnegenhonderdnegen euro en tweeënzeventig cent) te weten de door de rechtbank op EUR 1.50000 immateriële schade en EUR 40972 aan materiële schade (alle opgegeven schade minus de opgevoerde EUR 1295 die geen betrekking heeft op onderhavige zaak en derhalve niet gezien kan worden als rechtstreekste schade).



Het totale toegewezen bedrag te vermeerderen met de wettelijke rente vanaf de datum van het delict tot aan de dag der algehele voldoening.



Verdachte is niet gehouden tot betaling voor zover dit bedrag door zijn mededader is betaald.



Indien de verdachte heeft voldaan aan zijn verplichting tot betaling aan de Staat komt daarmee zijn verplichting tot betaling aan de benadeelde partij te vervallen en andersom indien verdachte heeft voldaan aan zijn verplichting tot betaling aan de benadeelde partij komt daarmee zijn verplichting tot betaling aan de Staat te vervallen.



Veroordeelt verdachte tevens in de kosten van de benadeelde partij tot op heden begroot op nihil.



Veroordeelt verdachte verder in de ten behoeve van de tenuitvoerlegging nog te maken kosten.



Wijst de vordering voor wat betreft de opgevoerde EUR 1295 aan materiële kosten af.



Bepaalt dat de benadeelde partij in het overige deel van de vordering niet ontvankelijk is.



Dit vonnis is gewezen door:



mr. E.C.P.M. Valckx voorzitter
mr. T. Dompeling en mr. C.P.C. Kuijs leden
in tegenwoordigheid van N.J.M. van Rooij griffier
en is uitgesproken op 29 december 2017.



mr. T. Dompeling is buiten staat dit vonnis mede te ondertekenen.


