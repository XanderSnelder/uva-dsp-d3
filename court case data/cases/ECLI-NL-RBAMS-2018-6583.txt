

RECHTBANK AMSTERDAM





VONNIS





Parketnummer: 13/665161-18 



Datum uitspraak: 18 september 2018



Vonnis van de rechtbank Amsterdam meervoudige strafkamer in de strafzaak tegen





          [verdachte]
        



geboren te [geboorteplaats] op [geboortedatum] 1986
postadres: [adres]  [woonplaats] .





1Het onderzoek ter terechtzitting


Dit vonnis is gewezen naar aanleiding van het onderzoek op de terechtzitting van 4 september 2018.



De rechtbank heeft kennisgenomen van de vordering van de officier van justitie mr. A. Kerkhoff en van wat de (gemachtigde) raadsvrouw van verdachte mr. N. Bevelander naar voren heeft gebracht.





2Tenlastelegging


Aan verdachte is ten laste gelegd dat 	


1. hij op of omstreeks 13 maart 2018 te Amstelveen in elk geval in Nederland tezamen en in vereniging met (een) ander(en) althans alleen een geldbedrag van 54.95050 euro althans een groot geldbedrag heeft verworven voorhanden heeft gehad heeft overgedragen en/of omgezet althans van een voorwerp te weten voornoemd geldbedrag en/of goed(eren) gebruik heeft gemaakt terwijl hij en/of zijn mededaders wist(en) althans redelijkerwijs moest(en) vermoeden dat bovenomschreven geldbedrag - onmiddellijk of middellijk – afkomstig was/waren uit enig misdrijf;


Subsidiair:



hij op of omstreeks 13 maart 2018 te Amstelveen in elk geval in Nederland tezamen en in vereniging met (een) ander(en) althans alleen een geldbedrag van (ongeveer) 54.95050 euro althans een groot geldbedrag heeft verworven en/of voorhanden heeft gehad terwijl hij verdachte en/of zijn mededaders wist(en) althans redelijkerwijs moest(en) vermoeden dat bovenomschreven geldbedrag onmiddellijk afkomstig was/waren uit enig eigen misdrijf


2. hij op of omstreeks 13 maart 2018 te Amstelveen in elk geval in Nederland tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van (een) van een materiaal bevattende een hoeveelheid/hoeveelheden verdovende middelen vermeld op de bij de Opiumwet behorende lijst II en/of lijst I voor te bereiden en/of te bevorderen (ondermeer) voorhanden heeft gehad - goederen die geschikt zijn om verdovende middelen mee te prepareren waaronder sealmateriaal en/of een drukpers (allen) aangetroffen te Amstelveen op 13 maart 2018;

3. hij op of omstreeks 13 maart 2018 te Amstelveen in elk geval in Nederland tezamen en in vereniging met (een) ander(en) althans alleen een of meerdere wapen(s) als bedoeld in artikel 2 lid 1 Categorie III onder 1 van de Wet wapens en munitie te weten een of meerdere vuurwapen(s) in de zin van artikel 1 onder 3 van die wet in de vorm van
4. een of meerdere pist(o)ol(en) (zes stuks)
5. een of meerdere revolver(s) (drie stuks)


en/of



munitie in de zin van artikel 1 onder 4 van de Wet wapens en munitie te weten munitie als bedoeld in artikel 2 lid 2 van die wet van de categorie III te weten

- een of meerdere stuks munitie van verschillende kalibers


en/of 



patroonmagazijnen in de zin van artikel 2 lid 1 categorie III onder 1 van de Wet wapens en munitie te weten

- een of meerdere patroonmagazijnen (zeven stuks)


voorhanden heeft/hebben gehad;


4. hij op of omstreeks 13 maart 2018 te Amstelveen in elk geval in Nederland tezamen en in vereniging met (een) ander(en) althans alleen een of meerdere wapen(s) als bedoeld in artikel 2 lid 1 Categorie I onder 3 van de Wet wapens en munitie te weten een of meerdere geluiddemper(s) (vier stuks) voor een vuurwapen voorhanden heeft gehad.




3Vrijspraak


De rechtbank acht – met de officier van justitie en de raadsvrouw – het ten laste gelegde niet bewezen zodat verdachte daarvan dient te worden vrijgesproken. Zij overweegt daartoe het volgende.



Verdachte was op 13 maart 2018 aanwezig in een appartement in Amstelveen waar hij naar eigen zeggen sinds een week op uitnodiging van een vriend verbleef. In dit appartement heeft de politie die dag een sporttas met daarin € 53.50000 wapens en munitie aangetroffen. Verder is daar sealmateriaal waaronder een sealapparaat gevonden. Ten slotte lagen er op de tafel in het appartement tassen met daarin contant geld (€ 1.205- en € 24550). 



Op grond van het dossier en het onderzoek ter terechtzitting kan niet worden vastgesteld dat verdachte zich in meer of mindere mate van de aanwezigheid van de (inhoud van de) sporttas bewust is geweest. Daarom kan niet worden bewezen dat de verdachte de wapens en munitie voorhanden heeft gehad. Evenmin kan worden bewezen dat verdachte het geld dat in de sporttas zat voorhanden heeft gehad. De rechtbank is van oordeel dat van het geld dat op tafel lag niet gezegd kan worden dat het vermoeden is gerechtvaardigd dat dit uit misdrijf afkomstig moet zijn. Het ten laste gelegde witwassen kan dan ook niet worden bewezen. Naar het aangetroffen sealmateriaal is kennelijk verder geen onderzoek gedaan. Uit het dossier blijkt niet dat er ook een drukpers is aangetroffen. Aangezien er in het dossier geen aanwijzingen zijn dat het sealmateriaal verband houdt met kort gezegd de handel in drugs kan niet worden bewezen dat verdachte voorbereidings- of bevorderingshandelingen als bedoeld in artikel 10A Opiumwet heeft verricht.





4Beslissing


De rechtbank komt op grond van het voorgaande tot de volgende beslissing.



Verklaart het ten laste gelegde niet bewezen en spreekt verdachte daarvan vrij.




Dit vonnis is gewezen door 



mr. J.P.W. Helmonds 	voorzitter
mrs. A.P. Sno en I. Mannen 	rechters
in tegenwoordigheid van mr. M. Cordia 	griffier



en uitgesproken op de openbare terechtzitting van deze rechtbank van 18 september 2018.









De oudste rechter is buiten staat 


dit vonnis te ondertekenen.




