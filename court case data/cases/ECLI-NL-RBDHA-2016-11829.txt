

Rechtbank DEN HAAG


Strafrecht



Meervoudige strafkamer



Parketnummer: 09/857187-15



Datum uitspraak: 28 september 2016



Tegenspraak




(Promisvonnis)




De rechtbank Den Haag heeft op de grondslag van de tenlastelegging en naar aanleiding van het onderzoek ter terechtzitting het navolgende vonnis gewezen in de zaak van de officier van justitie tegen de verdachte:





	[verdachte] 

	geboren op [geboortedag] 1983 te [geboorteplaats] 
	BRP-adres: [adres 1] .






1Het onderzoek ter terechtzitting
Het onderzoek is gehouden ter terechtzitting van 14 september 2016.


De rechtbank heeft kennis genomen van de vordering van de officier van justitie mr. S. Sleeswijk Visser en van hetgeen door de raadsman van verdachte mr. L. Tricoli advocaat te Alphen aan den Rijn en door de verdachte naar voren is gebracht.






2De tenlastelegging
Aan de verdachte is ten laste gelegd dat:


1.



hij op of omstreeks 12 maart 2015 te Waddinxveen althans in Nederland
tezamen en in vereniging met een ander of anderen althans alleen (een)
wapen(s) van categorie I onder 7° te weten een US Combat 1911 gasdrukwapen
zijnde (een) voorwerp(en) dat/die voor wat betreft zijn/hun vorm en afmetingen
een sprekende gelijkenis vertoonde(n) met (een) vuurwapen(s) en/of met (een)
voor ontploffing bestemde voorwerp(en) voorhanden heeft gehad;



2.



hij te Waddinxveen althans in Nederland op of omstreeks 12 maart 2015
tezamen en in vereniging met een ander of anderen althans alleen munitie
van categorie III te weten 24 .38 kaliber patronen (merk Sellier & Bellot)
en/of 50 .22 Long Rifle patronen (merk CCI) voorhanden heeft gehad;



3.



hij op een of meer tijdstippen in of omstreeks de periode 1 januari 2014 tot
en met 12 maart 2015 te Waddinxveen althans in Nederland tezamen en in
vereniging et een ander of anderen althans alleen (telkens) van het plegen
van witwassen een gewoonte heeft gemaakt immers heeft hij verdachte
(telkens) een of meer voorwerpen te weten een Volkswagen Passat TDI en/of een
Bennelli Tornado motorfiets en/of een killerbee Custom bromfiets en/of twee
mini quads en/of een kajuit met boothanger (merk Topcraft) en/of vijf
telvisies en/of een geldbedrag van 11.82880 euro verworven voorhanden
gehad overgedragen en/of omgezet althans van een voorwerp te weten een
Volkswagen Passat TDI en/of een Bennelli Tornado motorfiets en/of een
killerbee Custom bromfiets en/of twee mini quads en/of een kajuit met
boothanger (merk Topcraft) en/of vijf telvisies en/of een geldbedrag van
11.82880 euro gebruik gemaakt terwijl hij wist dat bovenomschreven voorwerp
- onmiddellijk of middellijk - afkomstig was uit enig misdrijf;



4.



hij in of omstreeks de periode van 1 januari 2015 tot en met 12 maart 2015
te Waddinxveen tezamen en in vereniging
met een ander of anderen althans alleen opzettelijk heeft/hebben geteeld
en/of bereid en/of bewerkt en/of verwerkt in elk geval opzettelijk aanwezig
heeft/hebben gehad:
(ongeveer) 72 hennepplanten althans een groot aantal hennepplanten en/of delen
daarvan in elk geval een hoeveelheid van meer dan 30 gram hennep
zijnde hennep/hash een middel als bedoeld in de bij de Opiumwet behorende
lijst II dan wel aangewezen krachtens het vijfde lid van artikel 3a van die
wet;



en/of



tezamen en in vereniging met een ander of anderen althans alleen opzettelijk
aanwezig heeft gehad een hoeveelheid van
ongeveer 3552 gram henneptoppen en/of knipresten van hennepplanten en/of
ongeveer 20188 gram hasjies in elk geval (telkens) een hoeveelheid van meer 
dan 30 gram hennep zijnde hasjiesj en/of hennep (telkens) een middel als
bedoeld in de bij de Opiumwet behorende lijst II dan wel aangewezen krachtens
het vijfde lid van artikel 3a van die wet.






3Bewijsoverwegingen


3.1

Inleiding
Op 6 maart 2015 zijn bij de politie meldingen binnen gekomen dat [verdachte] en zijn partner medeverdachte [medeverdachte]  in hun woonwagen aan de [adres 1] een hennepkwekerij in een tent zouden hebben. Ook is die dag gemeld dat [verdachte] zou handelen in vuurwapens en dat veel geld in de woonwagen aanwezig zou zijn. Uit onderzoek is vervolgens gebleken dat [verdachte] en [medeverdachte] beiden een antecedent op het gebied van de Opiumwet hebben. Verder waren er in 2014 al verschillende meldingen gedaan van hennepteelt op de [adres 1] . Naar aanleiding van de meldingen op 6 maart 2015 is op 10 maart 2015 onderzoek gedaan naar het energieverbruik van de bewuste woning. Daaruit bleek dat er vanaf 5 juni 2013 tot 5 juni 2014 een verbruik is geweest van ruim 15.000 kwh terwijl het verbruik het jaar daarvoor ruim 8000 kwh was.



Op 11 maart 2015 is een machtiging tot binnentreden afgegeven op grond van verdenking van overtreding van de Opiumwet. Op 12 maart 2015 werd de woning binnengetreden en een onderzoek ingesteld. In een afgesloten kamer die met een sleutel werd geopend door verdachte werd vervolgens een in werking zijnde hennepkwekerij aangetroffen.



Daarna heeft [verdachte] een schriftelijke verklaring ondertekend waarin hij en [medeverdachte] de politie toestemming geven de woning te doorzoeken “in verband met de mogelijke aanwezigheid van vuurwapens en geld.”



Vervolgens is door de politie een gasdrukwapen munitie hennep en hasjiesj en ruim € 10.000 - aangetroffen.




3.2
Het standpunt van de officier van justitie


De officier van justitie heeft zich op het standpunt gesteld dat de onder 1 2 en 4 ten laste gelegde feiten wettig en overtuigend bewezen kunnen worden met dien verstande dat ten aanzien van feit 4 niet bewezen kan worden dat verdachte de hasjiesj tezamen en in vereniging met een ander voorhanden heeft gehad. Ten aanzien van de onder 1 en 3 ten laste gelegde heeft de officier van justitie eveneens betoogd dat niet kan worden bewezen dat verdachte deze feiten samen met zijn partner [medeverdachte] heeft begaan. Ten aanzien van feit 3 heeft de officier van justitie vrijspraak gevorderd.  




3.3
Het standpunt van de verdediging


Door de verdediging is betoogd dat de doorzoeking van de woning van [verdachte] onrechtmatig is geweest. In dit verband heeft de raadsman zich op het standpunt gesteld dat er onvoldoende feiten en omstandigheden waren om een verdenking op grond van de Opiumwet te kunnen rechtvaardigen. Verder was de machtiging tot binnentreden van de woning afgegeven op grond van verdenking van overtreding van de Opiumwet terwijl de (daarna) verkregen toestemming om de woning te doorzoeken op iets anders zag namelijk: wapens en geld. Volgens de raadsman betekent dit dat de woning is doorzocht zonder toereikende rechtsgeldige toestemming. Het voorgaande brengt volgens de raadsman mee dat al hetgeen uit de doorzoeking is verkregen van het bewijs dient te worden uitgesloten. 



Ten aanzien van de feiten 1 en 2 heeft de verdachte ter terechtzitting ontkend dat het wapen en de munitie die in de schuur van de woning zijn aangetroffen van hem zijn. 



Ten aanzien van feit 3 heeft de verdediging vrijspraak bepleit nu [verdachte] een verklaring heeft voor het aangetroffen geld en de aangetroffen goederen die niet zo onwaarschijnlijk is dat zou kunnen worden geconcludeerd dat deze zaken van misdrijf afkomstig zijn. 



Ten aanzien van feit 4 heeft de verdediging betoogd dat er slechts één oogst is geweest en dat voor het begin van de periode 21 januari 2015 aangehouden dient te worden omdat dat de datum is waarop de politie warmtebeelden heeft gemaakt van de woning van verdachte. 





3.4
De beoordeling van de tenlastelegging



Bewijsuitsluiting?




Anders dan de raadsman is de rechtbank van oordeel dat de feiten en omstandigheden zoals onder 3.1. weergegeven in hun onderlinge samenhang bezien een verdenking van overtreding van de Opiumwet rechtvaardigden. Dit betekent dat het binnentreden van de woning rechtmatig moet worden geacht. 



Voorts staat vast dat [verdachte] – nadat de woning reeds was binnengetreden en nadat daarin een hennepkwekerij was aangetroffen – schriftelijk toestemming heeft gegeven voor een doorzoeking van de woning in verband met de mogelijke aanwezigheid van vuurwapens en geld in zijn woning. Dat die toestemming tot doorzoeking op andere zaken zag dan de afgegeven machtiging tot binnentreden in de woning kan aan die toestemming niet afdoen net zomin als de omstandigheid dat bij die doorzoeking vervolgens ook drugs zijn aangetroffen en in beslag zijn genomen. Als de politie bij een doorzoeking stuit op strafbare goederen in casu drugs mogen deze in beslag worden genomen. Daarbij komt dat de verdediging niet heeft gesteld in welk rechtens te beschermen belang [verdachte] door de voormelde gang van zaken is geschaad. 



Gelet op het voorgaande wordt het verweer strekkende tot bewijsuitsluiting verworpen.




Feiten 1 en 2





Feiten en omstandigheden

In de groene schuur bij de woning werden een blauwe bodywarmer en een oranje jas - beide hangende aan een haakje aan het plafond - aangetroffen. In de rechter jaszak van de bodywarmer bevonden zich een vuurwapen twaalf gaspatronen een busje met stalen kogeltjes en twintig patronen (vuurwapen). In de linker jaszak van de oranje jas werden in een boterhamzakje vier patronen voor een vuurwapen aangetroffen. 



In een bovenkastje van de keuken van de woning werd een doosje munitie aangetroffen met daarin vijftig patronen. Het doosje munitie zat in een doosje oordopjes.



Uit nader onderzoek naar het aangetroffen wapen is gebleken dat het een gasdrukwapen van het model US Combat 1911 is. Het is een wapen in de zin van artikel 2 lid 1 categorie I sub 7 van de Wet wapens en munitie gelet op artikel 3 onder a van de Regeling wapens en munitie. Het wapen is geschikt om projectielen door een loop af te schieten. Het wapen vertoont voor wat betreft vorm en afmetingen een sprekende gelijkenis met een vuurwapen van het merk Colt model 1911.



Uit nader onderzoek naar de aangetroffen munitie blijkt dat het gaat om vierentwintig stuks .38 Special kaliber (soort: Semi Wadcutter merk: Sellier & Bellot) en vijftig stuks .22 Long Rifle kaliber (soort: Soft Noses merk: CCI). De beide soorten aangetroffen munitie is munitie in de zin van artikel 1 onder 4 gelet op artikel 2 lid 2 categorie III van de Wet wapens en munitie.



Op 14 maart 2015 heeft [medeverdachte] gezegd: “Dat vuurwapen dat is aangetroffen dat is geen echt wapen hoor dat is een gasdrukpistool.” Een dag later is [medeverdachte] gevraagd wat zij met haar hiervoor weergegeven opmerking bedoelde. [medeverdachte] verklaarde toen: “Mijn man heeft een keer een gaswapen gekocht weet ik veel wat het was. Met patronen.” Ook verklaarde zei: “Het was een zwart wapen hij had het thuis. Maar ik vond het een nep ding.”




          [verdachte] heeft verklaard dat hij lid is van twee schietverenigingen en dat hij met een .22 wapen schiet. [verdachte] houdt het voor mogelijk dat hij de .22-patronen die zijn aangetroffen in het keukenkastje eerder heeft meegenomen van de schietvereniging.




Nadere bewijsoverwegingen 

Vooropgesteld moet worden dat voor een veroordeling ter zake van het voorhanden hebben van een wapen of munitie in de zin van artikel 13 respectievelijk 26 van de Wet Wapens en Munitie vereist is dat sprake is geweest van een meer of mindere mate van bewustheid bij de verdachte omtrent de aanwezigheid van dat wapen of die munitie (vgl. HR 26 januari 1999 ECLI:NL:HR:1999:ZD1169). In dit licht bezien overweegt de rechtbank als volgt.



Het gasdrukwapen is in een bodywarmer in de schuur van de woning van [verdachte] en [medeverdachte] aangetroffen terwijl uit de verklaring van laatstgenoemde kan worden opgemaakt dat dit wapen van [verdachte] was. [medeverdachte] was van de aanwezigheid van dit vuurwapen klaarblijkelijk op de hoogte. Het kan niet anders dan dat ook verdachte zich bewust moet zijn geweest van de aanwezigheid van het wapen. Gelet hierop kan naar het oordeel van de rechtbank wettig en overtuigend bewezen worden dat zij dit gasdrukwapen tezamen en in vereniging voorhanden hebben gehad.



Eveneens kan wettig en overtuigend bewezen worden verklaard dat [verdachte] de .38-munitie (20 patronen) voorhanden heeft gehad. Deze munitie is aangetroffen in dezelfde bodywarmer meer in het bijzonder: bij het wapen dat blijkens de verklaring van [medeverdachte] van [verdachte] was. Dit brengt mee dat ook de vier in de oranje jas die net als de bodywarmer aan een haakje in de groene schuur hing aangetroffen .38-patronen van [verdachte] moeten  zijn geweest. Voorts kan wettig en overtuigend worden bewezen dat [verdachte] de 50 patronen .22-munitie voorhanden heeft gehad. Deze munitie bevond zich in de keuken van [verdachte] en het betreft munitie waarvan hij blijkens zijn eigen verklaring bij de schietvereniging gebruik maakte. 



Nu uit het dossier onvoldoende kan worden afgeleid dat [medeverdachte] van de aanwezigheid van de munitie op de hoogte was kan niet worden bewezen dat [verdachte] feit 2 tezamen en in vereniging met een ander heeft gepleegd. Van dit onderdeel zal hij worden vrijgesproken.




Feit 3




De rechtbank is met de officier van justitie en de raadsman van oordeel dat er onvoldoende bewijs is voor een bewezenverklaring van gewoontewitwassen nu [verdachte] en [medeverdachte] niet een op voorhand hoogst onwaarschijnlijke verklaring over de herkomst van het geld en de goederen hebben gegeven. Niet kan worden uitgesloten dat deze zaken zijn verkregen uit de uitkeringen van het UWV aan [medeverdachte]  waarover beide verdachten hebben verklaard.
Gelet op het bovenstaande zal de rechtbank [verdachte] vrijspreken van dit feit.




Feit 4





Feiten en omstandigheden

In een (voormalige) slaapkamer van de woning werd in een growtent een in werking zijnde hennepkwekerij aangetroffen. In potten stonden 72 hennepplanten van ongeveer 30 centimeter hoog. Daarnaast werd in de woning onder meer het volgende aangetroffen:



een wit vat (met rode deksel) met daarin 1.718 gram droge vermalen knipresten;


twee ronde bakjes met respectievelijk 338 en 497 gram hennepresten;


een tas met daarin een gripzak met 1.000 gram vrouwelijke henneptoppen;


vier plakken hasjiesj met respectievelijk de nettogewichten: 4969 - 5136 - 4967 en 4828 gram;


twee gripzakjes met de nettogewichten 212 en 56 gram hasjiesj.


Verbalisanten roken telkens de karakteristieke geur van hennep respectievelijk hasjiesj.


De fraudespecialist van Stedin Netbeheer heeft op basis van het stroomverbruik in relatie tot de aangetroffen vervuiling geconcludeerd dat er één oogst is geweest. Zijn bevindingen komen erop neer dat het stroomverbruik past bij een kweekcyclus van 70 dagen (eerste oogst) en 4 weken (leeftijd aangetroffen planten).



De plakken hasjiesj werd aangetroffen in een zwarte poef in de woonkamer in een blauwe plastic zak en de brokjes hasjiesj werden aangetroffen in een pot chocolade cornflakes in een tv meubel.




          [medeverdachte] heeft op 15 maart 2015 verklaard dat zij ervan op de hoogte was dat [verdachte] in de slaapkamer van haar oudste dochter een hennepkwekerij had gebouwd. Ook heeft zij verklaard dat er een eerdere oogst was geweest en dat zij samen met [verdachte] hennep heeft geknipt. De henneptoppen die in de zak zijn aangetroffen zijn van een eerdere oogst. Dat [medeverdachte] hennep had geknipt heeft zij ook eerder op 12 maart 2015 verklaard.




          [verdachte] heeft verklaard dat hij een kwekerij had in de woning met ongeveer 75 planten. Ter terechtzitting heeft [verdachte] verklaard dat er één oogst is geweest en dat hij de opbrengst nog niet had verkocht en dat deze in de woning lag. Ten aanzien van de aangetroffen hasjiesj heeft [verdachte] verklaard dat hij dit heeft van iemand waarvan hij de naam niet wil noemen.




Nadere bewijsoverwegingen

Gelet op het aantreffen van de kwekerij de bevindingen van Stedin en op hetgeen [verdachte] en [medeverdachte] omtrent de kwekerij hebben verklaard kan naar het oordeel van de rechtbank wettig en overtuigend worden bewezen dat zij tezamen en in vereniging 72 hennepplanten hebben geteeld. Voor de bewezen te verklaren periode zal de rechtbank uitgaan van de duur van één oogstcyclus (70 dagen) vermeerderd met de leeftijd van de aangetroffen planten (4 weken). Anders dan de raadsman ziet de rechtbank derhalve geen aanleiding om de bewezen te verklaren periode op 21 januari 2015 aan te laten vangen. 



Nu wettig en overtuigend bewezen kan worden verklaard dat [verdachte] en [medeverdachte] tezamen en in vereniging hennep hebben gekweekt kan naar het oordeel van de rechtbank evenzeer worden bewezen dat zij de in de woning op verschillende plekken aangetroffen opbrengst van de hennepoogst tezamen en in vereniging aanwezig hebben gehad.



Ten aanzien van de aangetroffen hasjiesj zal de rechtbank wettig en overtuigend bewezen verklaren dat [verdachte] deze hasjiesj voorhanden heeft gehad maar hem vrijspreken van het medeplegen daarvan nu niet kan worden bewezen dat [medeverdachte] van de aanwezigheid van de hasjiesj op de hoogte was.  




3.5
De bewezenverklaring


De rechtbank verklaart ten aanzien van verdachte bewezen dat: 



1.



hij op 12 maart 2015 te Waddinxveen tezamen en in vereniging met een ander een wapen van categorie I onder 7° te weten een US Combat 1911 gasdrukwapen zijnde een voorwerp dat voor wat betreft zijn vorm en afmetingen een sprekende gelijkenis vertoonde met een vuurwapen voorhanden heeft gehad;



2.



hij te Waddinxveen op 12 maart 2015 munitie van categorie III te weten 24 .38 kaliber patronen (merk Sellier & Bellot) en 50 .22 Long Rifle patronen (merk CCI) voorhanden heeft gehad;



4.



hij in de periode van 1 januari 2015 tot en met 12 maart 2015 te Waddinxveen tezamen en in vereniging met een ander opzettelijk heeft geteeld 72 hennepplanten zijnde hennep een middel als bedoeld in de bij de Opiumwet behorende lijst II en



tezamen en in vereniging met een ander althans alleen opzettelijk
aanwezig heeft gehad een hoeveelheid van ongeveer 3552 gram henneptoppen en/of knipresten van hennepplanten en/of 20168 gram hasjiesj zijnde hasjiesj en/of hennep telkens een middel als bedoeld in de bij de Opiumwet behorende lijst II 
Voor zover in de tenlastelegging type- en taalfouten voorkomen zijn deze in de bewezenverklaring verbeterd. Blijkens het verhandelde ter terechtzitting is de verdachte daardoor niet in de verdediging geschaad. 







4De strafbaarheid van het bewezenverklaarde
Het bewezenverklaarde is volgens de wet strafbaar omdat er geen feiten of omstandigheden aannemelijk zijn geworden die de strafbaarheid van de feiten uitsluiten. 


Het bewezenverklaarde levert de volgende strafbare feiten op: 



ten aanzien van feit 1:




medeplegen van handelen in strijd met artikel 13 eerste lid van de Wet wapens en munitie;




ten aanzien van feit 2:




handelen in strijd met artikel 26 eerste lid van de Wet wapens en munitie meermalen gepleegd;




ten aanzien van feit 4:




medeplegen van opzettelijk handelen in strijd met een in artikel 3 onder B van de Opiumwet gegeven verbod




en




medeplegen van opzettelijk handelen in strijd met het in artikel 3 onder C van de Opiumwet gegeven verbod 




en




opzettelijk handelen in strijd met het in artikel 3 onder C van de Opiumwet gegeven verbod.







5De strafbaarheid van de verdachte


De verdachte is eveneens strafbaar omdat er geen feiten of omstandigheden aannemelijk zijn geworden die zijn strafbaarheid uitsluiten.






6De strafoplegging


6.1
De vordering van de officier van justitie


De officier van justitie heeft gevorderd dat aan verdachte ter zake het onder de feiten 1 2 en 4 tenlastegelegde een taakstraf voor de duur van tweehonderd uur subsidiair honderd dagen hechtenis met aftrek van voorarrest en een gevangenisstraf voor de duur van vier weken voorwaardelijk met een proeftijd van twee jaar zal worden opgelegd.




6.2
Het standpunt van de verdediging


Over de strafmaat heeft de verdediging zich niet uitgelaten.




6.3
Het oordeel van de rechtbank


Na te melden straffen zijn in overeenstemming met de ernst van de gepleegde feiten de omstandigheden waaronder deze zijn begaan en gegrond op de persoon en de persoonlijke omstandigheden van de verdachte zoals daarvan tijdens het onderzoek ter terechtzitting is gebleken. De rechtbank neemt hierbij in het bijzonder het volgende in aanmerking.



Verdachte heeft zich schuldig gemaakt aan het telen van 72 hennepplanten. Daarnaast heeft verdachte een aanzienlijke hoeveelheid hennep en hasjiesj opzettelijk aanwezig gehad. Verdachte heeft op deze manier bijgedragen aan de productie van middelen die bedreigend zijn voor de volksgezondheid. Tevens heeft verdachte zich schuldig gemaakt aan overtreding van de Wet wapens en munitie door een gasdrukwapen – dat niet van een echt wapen was te onderscheiden - en 74 patronen geschikt voor vuurwapens voorhanden te hebben. Het ongecontroleerd bezit van een wapen en munitie brengt een groot veiligheidsrisico met zich mee. Het is algemeen bekend dat dergelijke voorwerpen voor criminele doeleinden gebruikt kunnen worden. 



De rechtbank heeft acht geslagen op het uittreksel justitiële documentatie d.d. 17 augustus 2016 betreffende de verdachte. Hieruit blijkt dat aan verdachte in de periode van vijf jaren voorafgaande aan de bewezen verklaarde feiten in verband met een snelheidsovertreding met politie en justitie in aanraking is gekomen. 



Gelet op het vorenstaande acht de rechtbank oplegging van een taakstraf zoals geëist door de officier van justitie passend en geboden. De rechtbank zal aan verdachte eveneens een voorwaardelijke gevangenisstraf zoals door de officier van justitie geëist opleggen enerzijds teneinde de ernst van de door verdachte gepleegde feiten te benadrukken en anderzijds teneinde verdachte ervan te weerhouden andermaal strafbare feiten te plegen.







7De inbeslaggenomen goederen


7.1
De vordering van de officier van justitie


De officier van justitie heeft gevorderd dat de op de lijst van inbeslaggenomen voorwerpen (beslaglijst die als bijlage aan dit vonnis is gehecht) onder 10 11 13 en 14 genummerde voorwerpen zullen worden onttrokken aan het verkeer en dat de onder 1 tot en met 9 en 12 genummerde voorwerpen zullen worden teruggegeven aan de rechthebbende [verdachte] en dat het onder 15 genummerde voorwerp zal worden bewaard ten behoeve van de rechthebbende.




7.2
De standpunt van de verdediging 


De raadsman heeft zich op het standpunt gesteld dat alle voorwerpen die nog niet aan de rechthebbenden zijn teruggeven – met uitzondering van de wapens en de munitie - aan verdachte moeten worden teruggeven.




7.3
Het oordeel van de rechtbank



Onttrekking aan het verkeer

De rechtbank zal de op de beslaglijst onder 10 11 13 en 14 genummerde voorwerpen onttrekken aan het verkeer. Deze voorwerpen zijn voor onttrekking aan het verkeer vatbaar aangezien met betrekking tot deze voorwerpen de bewezen verklaarde feiten zijn begaan en deze voorwerpen van zodanige aard zijn dat het ongecontroleerde bezit daarvan in strijd is met de wet of met het algemeen belang.




Teruggave aan de verdachte

Nu het belang van strafvordering zich daartegen niet meer verzet zal de rechtbank de teruggave aan de rechthebbende [verdachte] gelasten van de op de beslaglijst onder 1 tot en met 5 9 en 12 genummerde goederen. 



Ten aanzien van de onder 6 tot en met 8 genummerde goederen hoeft de rechtbank geen beslissing te nemen aangezien deze goederen reeds aan [verdachte] zijn teruggeven (zie kvi’s p. 58-60 en bewijs van ontvangst p. 230). 




Bewaring ten behoeve van de rechthebbende

Gelet op de ontkenning van [verdachte] dat hij rechthebbende is op het onder 15 genoemde goed te weten ‘paintball’ munitie kan verdachte niet zonder meer als rechthebbende worden aangemerkt. De rechtbank zal om die reden ten aanzien van dat voorwerp de bewaring ten behoeve van de rechthebbende gelasten.







8De toepasselijke wetsartikelen
De op te leggen straffen zijn gegrond op de artikelen:
-	14 a 14b 14c 22c 22d 36b 36c 47 en 57 van het Wetboek van Strafrecht;
-	3 en 11 van de Opiumwet en de daarbij behorende lijst II;
-	13 26 en 55 van de Wet wapens en munitie.


Deze voorschriften zijn toegepast zoals zij golden ten tijde van het bewezenverklaarde.







9De beslissing


De rechtbank:



verklaart niet wettig en overtuigend bewezen dat de verdachte het onder 3 tenlastegelegde feit heeft begaan en spreekt de verdachte daarvan vrij.



verklaart wettig en overtuigend bewezen dat de verdachte de tenlastegelegde feiten onder 1 2 en 4 heeft begaan en dat het bewezenverklaarde uitmaakt:



ten aanzien van feit 1:




medeplegen van handelen in strijd met artikel 13 eerste lid van de Wet wapens en munitie;




ten aanzien van feit 2:




handelen in strijd met artikel 26 eerste lid van de Wet wapens en munitie meermalen gepleegd;




ten aanzien van feit 4:




medeplegen van opzettelijk handelen in strijd met een in artikel 3 onder B van de Opiumwet gegeven verbod




en




medeplegen van opzettelijk handelen in strijd met het in artikel 3 onder C van de Opiumwet gegeven verbod 




en




opzettelijk handelen in strijd met het in artikel 3 onder C van de Opiumwet gegeven verbod.





verklaart het bewezen verklaarde en de verdachte deswege strafbaar;



verklaart niet bewezen hetgeen aan de verdachte meer of anders is tenlastegelegd dan hierboven is bewezen verklaard en spreekt de verdachte daarvan vrij;



veroordeelt de verdachte tot:




een taakstraf bestaande uit een werkstraf voor de tijd van 200 (TWEEHONDERD) UREN;




beveelt voor het geval dat de veroordeelde de taakstraf niet naar behoren verricht dat vervangende hechtenis zal worden toegepast voor de tijd van 100 (HONDERD) DAGEN;



beveelt dat de tijd door de veroordeelde vóór de tenuitvoerlegging van deze uitspraak in verzekering doorgebracht bij de tenuitvoerlegging van de taakstraf geheel in mindering zal worden gebracht voor zover die tijd niet reeds op een andere straf in mindering is gebracht;



bepaalt de maatstaf volgens welke de aftrek overeenkomstig artikel 27 Wetboek van Strafrecht zal geschieden op 2 uren per dag;



veroordeelt de verdachte voorts tot:



een gevangenisstraf voor de duur van 4 (VIER) weken;



bepaalt dat die straf niet zal worden tenuitvoergelegd zulks onder de algemene voorwaarde dat de veroordeelde zich voor het einde van de hierbij op twee jaren vastgestelde proeftijd niet schuldig maakt aan een strafbaar feit;



verklaart onttrokken aan het verkeer de op de beslaglijst onder 10 11 13 en 14 genummerde voorwerpen te weten:


10 	1.00 STK Wapen Kit zwart US ARMY 1911
11 	12.00 STK Patroon UMAREX i2g
13 	24.00 STK Patroon SPECIAL .38
14 	50.00 STK Patroon CCI 221r


gelast de teruggave aan veroordeelde van de op de beslaglijst onder 1 tot en met 5 9 en 12 genummerde voorwerpen te weten:


1. STK Televisie K1:zwart PHILIPS flatscreen g1278236
2 	1.00 STK Televisie Kl:zwart PHILIPS g1278227
3 	1.00 STK Televisie K1:zwart LG g1278234
4 	1.00 STK Televisie SAMSUNG LED g1278225
5 	1.00 STK Televisie K1:zwart JVC g1278232
9 Geld Nederlands € 11.82590
12	1.00 STK Bodywarmer Kl:blauw HAVED.


gelast de bewaring ten behoeve van de rechthebbende van het op de beslaglijst onder 15 genummerde voorwerp te weten


15 	1500.00 STK Munitie EB .177


heft het - reeds geschorste - bevel tot voorlopige hechtenis van verdachte op.













Dit vonnis is gewezen door
mr. J.J.M. Gielen-Winkster							voorzitter
mr. C.W. de Wit								rechter
mr. E.A. Lensink								rechter
in tegenwoordigheid van mr. B. Schaafsma					griffier
en uitgesproken ter openbare terechtzitting van deze rechtbank van 28 september 2016.







 Wanneer hierna wordt verwezen naar een proces-verbaal wordt - tenzij anders vermeld - bedoeld een ambtsedig proces-verbaal opgemaakt in de wettelijke vorm door (een) daartoe bevoegde opsporingsambtena(a)r(en). Waar wordt verwezen naar dossierpagina’s betreft dit de pagina’s van het proces-verbaal met het nummer PL 1500-2015074059 van de politie eenheid Den Haag district Alphen aan den Rijn-Gouda met bijlagen (doorgenummerd p. 1 tot en met 508).


 Proces-verbaal van bevindingen van 15 maart 2015 p. 26 tot en met p. 29.


 Proces-verbaal van 13 maart 2015 p. 204 en p. 205.


 Proces-verbaal van 13 maart 2015 p. 200 en p. 201.


 Proces-verbaal van 13 maart 2015 p. 202 en p. 203.


 Proces-verbaal van bevindingen van 14 maart 2015 p. 135.


 Proces-verbaal van verhoor van verdachte [medeverdachte] van 15 maart 2015 p. 145.


 Proces-verbaal van verhoor van verdachte [medeverdachte] van 15 maart 2015 p. 151.


 Proces-verbaal van verhoor van verdachte [verdachte] van 12 maart 2015 p. 113.


 Verklaring van verdachte ter terechtzitting van 14 september 2016.


 Proces-verbaal van bevindingen van 16 maart 2015 p. 158 e.v.


 Proces-verbaal van 13 maart 2015 p. 195 e.v.


 Proces-verbaal van bevindingen met bijlagen van 20 maart 2015 p. 241-243. 


 Proces-verbaal van bevindingen van 15 maart 2015 p. 26 tot en met p. 29.


 Proces-verbaal van verhoor van verdachte [medeverdachte] van 15 maart 2015 p. 144 e.v.


 Proces-verbaal van verhoor van verdachte [medeverdachte] van 12 maart 2015 p. 142.


 Proces-verbaal van verhoor van verdachte [verdachte] van 14 maart 2015 p. 111 e.v.


 Verklaring van verdachte ter terechtzitting.

