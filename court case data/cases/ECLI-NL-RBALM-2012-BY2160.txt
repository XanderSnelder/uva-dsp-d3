

Rechtbank Almelo
Sector strafrecht



Parketnummer: 08/700085-12
Datum vonnis: 2 november 2012


Vonnis (promis) op tegenspraak van de rechtbank Almelo meervoudige kamer voor strafzaken rechtdoende in de zaak van de officier van justitie in het arrondissement Almelo tegen:


[verdachte]
geboren op [1988] in [geboorteplaats]
wonende in [woonadres].



1. Het onderzoek op de terechtzitting

Dit vonnis is gewezen naar aanleiding van het onderzoek op de openbare terechtzitting van 19 oktober 2012. De rechtbank heeft kennis genomen van de vordering van de officier van justitie mr. C. Hofstee en van hetgeen door de verdachte en diens raadsvrouw mr. M. Rijs advocaat te Enschede naar voren is gebracht.

2. De tenlastelegging

De verdenking komt er kort en feitelijk weergegeven op neer dat verdachte: 

Feit 1: in de periode van 1 januari 2011 tot en met 31 januari 2012 al dan niet samen met anderen in harddrugs heeft gedeald; 

Feit 2: in de periode van 1 januari 2011 tot en met 30 januari 2012 al dan niet samen met anderen in hennep heeft gedeald;

Voluit luidt de tenlastelegging aan de verdachte dat:


1.
hij op een (of meer) tijdstip(pen) in of omstreeks de periode van 1 januari 2011 tot en met 31 januari 2012 in de gemeente Almelo en/althans in het arrondissement Almelo tezamen en in vereniging met een ander of anderen en/althans alleen opzettelijk heeft verkocht en/of afgeleverd en/of verstrekt en/of vervoerd en/althans (telkens) (een) grote hoeveelheid aanwezig heeft gehad van een materiaal bevattende cocaïne en/of (een) grote hoeveelheid van een materiaal bevattende heroïne zijnde heroïne (diacetylmorfine) en/of cocaïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2.
hij op een (of meer) tijdstip(pen) in of omstreeks de periode van 1 januari 2011 tot en met 31 januari 2012 in de gemeente Almelo althans in het arrondissement Almelo tezamen  en in vereniging met een ander of anderen en/althans alleen opzettelijk heeft verkocht en/of afgeleverd en/of verstrekt en/of vervoerd en/althans (telkens) opzettelijk aanwezig heeft gehad (een) gro(o)t(e) hoeveelhe(i)d(en) van meer dan 30 gram van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties zijn toegevoegd zijnde hasjiesj en/of hennep een middel als bedoeld in de bij de Opiumwet behorende lijst II dan wel aangewezen krachtens het vijfde lid van artikel 3a van die wet.


3. De vordering van de officier van justitie

De officier van justitie heeft ten aanzien van feit 2 vrijspraak gevorderd. Ten aanzien van feit 1 heeft de officier van justitie gevorderd om verdachte te veroordelen tot een gevangenisstraf van negentig dagen waarvan drieënvijftig dagen voorwaardelijk met een proeftijd van twee jaren en met aftrek van de tijd die verdachte in verzekering en in voorlopige hechtenis heeft doorgebracht. 

4. De voorvragen

De rechtbank heeft vastgesteld dat de dagvaarding geldig is dat zij bevoegd is tot kennisneming van deze zaak dat de officier van justitie ontvankelijk is in haar vervolging en dat er geen redenen zijn voor schorsing van de vervolging.

5. De beoordeling van het bewijs

5.1 De standpunten van de officier van justitie en de verdediging


Het standpunt van de officier van justitie
De officier van justitie heeft gerequireerd tot vrijspraak van feit 2 en tot een bewezenverklaring van feit 1.



Het standpunt van de verdediging
De verdediging heeft ten aanzien van beide feiten vrijspraak bepleit.


5.2 De bewijsoverwegingen van de rechtbank


De rechtbank is van oordeel dat verdachte van beide ten laste gelegde feiten dient te worden vrijgesproken en overweegt daartoe het volgende. De rechtbank is van oordeel dat zowel ten aanzien van feit 1 als feit 2 uit de zich in het dossier bevindende verklaringen niet volgt dat verdachte zich schuldig heeft gemaakt aan handel in harddrugs en hennep. Verdachte ontkent het tenlastegelegde en er zijn geen verklaringen waaruit volgt dat verdachte in drugs heeft gehandeld. 
Uit het dossier is gebleken dat de onderhavige zaak in beeld kwam door tapgesprekken die zijn opgenomen bij een medeverdachte. Naar verdachte is verder geen nader onderzoek gedaan. Hoewel het in de tapgesprekken over drugs lijkt te gaan heeft de rechtbank uit het onderzoek ter terechtzitting niet door de inhoud van wettige bewijsmiddelen de overtuiging bekomen dat verdachte het tenlastegelegde heeft begaan ook niet samen en in vereniging met anderen. De enkele vaststelling dat in de woning aan de [adres] te [plaats] waar verdachte op het moment van de inval verbleef gripzakjes met cocaïne een weegschaal en bonnenboekjes zijn aangetroffen is naar het oordeel van de rechtbank onvoldoende om te bewijzen dat verdachte zich heeft bezig gehouden met handel in drugs. 


5.3 De conclusie

De rechtbank acht niet bewezen wat aan de verdachte onder feit 1 en feit 2 is ten laste gelegd zodat zij hem daarvan zal vrijspreken.

6. De beslissing

De rechtbank:


vrijspraak/bewezenverklaring
-	verklaart niet bewezen dat verdachte het onder feit 1 en feit 2 tenlastegelegde heeft begaan en spreekt hem daarvan vrij.




Dit vonnis is gewezen door mr. S.M.M. Bordenga voorzitter mr. H. Bloebaum en 
mr. N.R. Visser rechters in tegenwoordigheid van mr. W.J. van der Leest griffier en is in het openbaar uitgesproken op 2 november 2012.
Mr. Visser is buiten staat dit vonnis mede te ondertekenen.

