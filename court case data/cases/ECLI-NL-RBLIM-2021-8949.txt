

RECHTBANK LIMBURG


Zittingsplaats Roermond



Strafrecht



Parketnummer: 03/700321-17



Tegenspraak 




Vonnis van de meervoudige kamer d.d. 1 december 2021




in de strafzaak tegen





          [verdachte] 

geboren te [geboortegegevens] 1991
wonende te [adres 1] .



De verdachte wordt bijgestaan door mr. A.A.Th.X. Vonken advocaat kantoorhoudende te Maastricht.





1Onderzoek van de zaak
De zaak is inhoudelijk behandeld op de zittingen van 28 en 29 september 2021. De verdachte en zijn raadsman zijn telkens verschenen. De officier van justitie en de verdediging hebben hun standpunten kenbaar gemaakt. Op 1 december 2021 is het onderzoek ter terechtzitting gesloten.




2De tenlastelegging
De tenlastelegging is als bijlage aan dit vonnis gehecht. 


De verdenking komt er kort en feitelijk weergegeven op neer dat de verdachte samen met anderen:




feit 1: tussen 4 april 2017 en 1 september 2017 hennep heeft verhandeld;



feit 2: diverse geldbedragen heeft witgewassen te weten:



- 40.600 euro;
- 10.666 euro;
- 17.597 euro.




3De beoordeling van het bewijs



Inleiding




Naar aanleiding van TCI-informatie en een MMA-melding werd op 1 april 2017 het onderzoek Baila opgestart. Dit betrof een onderzoek naar vermoedelijke drugshandel vanaf het woonwagenkamp aan de Julianaweg in Stein. Als verdachten werden meerdere personen aangemerkt onder wie [medeverdachte 1] en [medeverdachte 2] . Bij het onderzoek werd gebruikt gemaakt van observaties en een peilbaken. Op 1 september 2017 vond de actiedag plaats waarbij in en in de buurt van verschillende woonwagens en een caravan op het kamp onder meer ruim 65 duizend euro contant geld een wapen en soft- en harddrugs werden aangetroffen. Elders in Stein werden in de woning van [medeverdachte 3] hennep en daaraan te relateren goederen aangetroffen. In Beek werd in de woning van [medeverdachte 4] onder meer een hennepdrogerij met ruim 22 kilogram hennep aangetroffen. 


3.1


Het standpunt van de officier van justitie 

De officier van justitie heeft gerekwireerd tot bewezenverklaring van het medeplegen van hennephandel (feit 1) en het witwassen van opbrengsten uit die handel tot een bedrag van 26.150 euro (feit 2) zijnde geld verstopt in de caravan waar de verdachte regelmatig verbleef en in de woonwagen(s) waar hij regelmatig over de vloer kwam.



3.2


Het standpunt van de verdediging

De verdediging heeft vrijspraak bepleit. Daartoe heeft zij zich op het standpunt gesteld dat het dossier onvoldoende bewijs bevat voor betrokkenheid van de verdachte bij hennephandel (feit 1) en voor het toerekenen van de aangetroffen geldbedragen aan de verdachte (feit 2).



De verdediging heeft voorts indachtig art. 344a lid 3 Sv verzocht om de anonieme informanten als getuige te horen. De rechtbank heeft geconstateerd dat een dergelijk verzoek reeds ter terechtzitting van 21 maart 2018 is afgewezen. Nu geen nieuwe feiten en omstandigheden zijn aangevoerd zal de rechtbank dit verzoek wederom afwijzen.



3.3


Het oordeel van de rechtbank

De rechtbank zal de verdachte vrijspreken. 



Net als de verdediging is de rechtbank van oordeel dat het dossier onvoldoende bewijs bevat voor de betrokkenheid van de verdachte bij de vermeende hennephandel. Anders dan de officier van justitie ziet de rechtbank die betrokkenheid niet voldoende in de camerabeelden en observaties. De verdachte is weliswaar op meerdere momenten zichtbaar op de camerabeelden ook rondom momenten dat mogelijk drugs werden verhandeld en heeft hij ook contact met diverse personen maar uit die beelden en observaties kan de rechtbank niet de conclusie trekken dat de verdachte zelf hennep verhandelde of een wezenlijke bijdrage leverde aan hennephandel door anderen. 



Datzelfde geldt voor het vermeende witwassen van de diverse geldbedragen zoals die zijn aangetroffen in de woonwagens aan de [adres 2] en [nummer 1] alsmede de caravan op perceel [nummer 1] . Nu de verdachte zal worden vrijgesproken van hennephandel waarin volgens de officier van justitie deze geldbedragen hun herkomst hebben ziet de rechtbank zich voor de vraag gesteld of de verdachte deze gelden toch heeft witgewassen al dan niet samen met anderen. Daarvoor is onder meer vereist dat de verdachte wetenschap had van de aanwezigheid van die geldbedragen en wetenschap had van een eventuele criminele herkomst. De rechtbank beantwoordt beide vragen ontkennend. De verdachte was – formeel – niet woonachtig op het woonwagenkamp. Wel was hij zoals blijkt uit de beelden en observaties en ook naar eigen zeggen regelmatig aanwezig aldaar en dan in het bijzonder bij zijn vriendin [medeverdachte 5] die woonachtig was in de caravan op perceel [nummer 1] . Er is geen bewijs dat de verdachte op de hoogte was van de aanwezigheid van de geldbedragen die in de woonwagens op de percelen [nummer 2] en [nummer 1] en in de caravan op perceel [nummer 1] zijn aangetroffen laat staat dat hij wist of redelijkerwijs had moeten vermoeden dat deze gelden mogelijk een criminele herkomst hadden. 



De rechtbank acht de feiten 1 en 2 dus niet wettig en overtuigend bewezen en zal de verdachte daarom integraal vrijspreken.






4Het beslag
De beslaglijst d.d. 18 augustus 2021 vermeldt diverse geldbedragen tot een totaal van 10.66621 euro. De rechtbank constateert dat deze geldbedragen volgens de beslagstukken waaronder het proces-verbaal van doorzoeking de kavellijst en de kennisgevingen van inbeslagneming (pg. 528 en verder) onder [medeverdachte 5] in beslag zijn genomen. Daarom zal de rechtbank in deze zaak geen beslissing nemen over deze geldbedragen. 




5De beslissing
De rechtbank: 

- spreekt de verdachte integraal vrij.


Dit vonnis is gewezen door mr. M.J.A.G. van Baal voorzitter mr. R.M.L. HeemskerkPleging en mr. E.G.F. Vliegenberg rechters in tegenwoordigheid van mr. O.A.G. Corten en mr. M.J. Dijkhoff griffiers en uitgesproken ter openbare zitting van 1 december 2021.




Buiten staat

mr. R.M.L. HeemskerkPleging en mr. E.G.F. Vliegenberg zijn niet in de gelegenheid dit vonnis mede te ondertekenen.






BIJLAGE I: De tenlastelegging



Aan de verdachte is ten laste gelegd dat


1. 
hij op of omstreeks de periode van 4 april 2017 tot en met 1 september 2017 in de gemeente(n) Stein en/of Beek (L) in elk geval in Nederland tezamen en in vereniging met een ander of anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd in elk geval (telkens) opzettelijk aanwezig heeft gehad een hoeveelheid van meer dan 30 gram hennep zijnde hennep (telkens) een middel als bedoeld in de bij de Opiumwet behorende lijst II; 

2. 
hij op of omstreeks 1 september 2017 in de gemeente Stein tezamen en in vereniging met een of meer anderen althans alleen van een voorwerp te weten

- een geldbedrag van (ongeveer) 40.600 euro althans een (groot) geldbedrag (aangetroffen en verspreid over diverse locaties in de woonwagen gelegen op het perceel [adres 2] )


de vindplaats heeft verborgen of verhuld en/of heeft verborgen of verhuld wie de rechthebbende op bovenomschreven voorwerp was en/of wie het bovenomschreven voorwerp voorhanden had en/of



een voorwerp te weten een geldbedrag van (ongeveer) 40.600 euro (aangetroffen en verspreid over diverse locaties in de woonwagen op het perceel [adres 2] ) althans een (groot) geldbedrag heeft verworven voorhanden gehad overgedragen en/of omgezet en/of van bovenomschreven voorwerp gebruik heeft gemaakt



terwijl hij verdachte en/of zijn mededader(s) wist(en) althans redelijkerwijs moest(en) vermoeden dat bovenomschreven voorwerp geheel of gedeeltelijk - onmiddellijk of middellijk - afkomstig was uit enig misdrijf;



en/of



een voorwerp te weten een geldbedrag van (ongeveer) 10.66600 euro (aangetroffen en verspreid over diverse locaties in de caravan gelegen op het perceel [adres 3] ) althans een (groot) geldbedrag 



de vindplaats heeft verborgen of verhuld en/of heeft verborgen of verhuld wie de rechthebbende op bovenomschreven voorwerp was en/of wie het bovenomschreven 
voorwerp voorhanden had en/of



een voorwerp te weten een geldbedrag van (ongeveer) 10.66600 euro (aangetroffen en verspreid over diverse locaties in de caravan gelegen op het perceel [adres 3] ) althans een (groot) geldbedrag heeft verworven voorhanden gehad overgedragen en/of omgezet en/of van bovenomschreven voorwerp gebruik heeft gemaakt



terwijl hij verdachte en/of zijn mededader(s) wist(en) althans redelijkerwijs moest(en) vermoeden dat bovenomschreven voorwerp geheel of gedeeltelijk - onmiddellijk of middellijk - afkomstig was uit enig misdrijf;



en/of


- een geldbedrag van (ongeveer) 17.59700 euro (aangetroffen en verspreid over 
diverse locaties in de woonwagen gelegen op het perceel [adres 3] ) althans een (groot) geldbedrag


de vindplaats heeft verborgen of verhuld en/of heeft verborgen of verhuld wie de rechthebbende op bovenomschreven voorwerp was en/of wie het bovenomschreven 
voorwerp voorhanden had en/of



een voorwerp te weten een (totaal) geldbedrag van (ongeveer) 17.5970 euro (aangetroffen en verspreid over diverse locaties in de woonwagen gelegen op het perceel [adres 3] ) althans een (groot) geldbedrag heeft verworven voorhanden gehad overgedragen en/of omgezet en/of van bovenomschreven voorwerp gebruik heeft gemaakt



terwijl hij verdachte en/of zijn mededader(s) wist(en) althans redelijkerwijs moest(en) vermoeden dat bovenomschreven voorwerp geheel of gedeeltelijk - onmiddellijk of middellijk - afkomstig was uit enig misdrijf.








