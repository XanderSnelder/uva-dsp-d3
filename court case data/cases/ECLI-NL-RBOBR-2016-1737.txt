





vonnis
RECHTBANK OOST-BRABANT


Strafrecht



Parketnummer: 01/993307-15 Parketnummer vordering: 20/004035-10
Datum uitspraak: 13 april 2016	



Vonnis van de rechtbank Oost-Brabant meervoudige kamer voor de behandeling van strafzaken in de zaak tegen:





        [verdachte] 

geboren te [geboorteplaats] op [1981] 
wonende te [woonplaats 1]  [adres 1] 
thans gedetineerd te: PI Zuid West - De Dordtse Poorten.

Dit vonnis is op tegenspraak gewezen naar aanleiding van het onderzoek ter terechtzitting van 6 januari 2016 en 30 maart 2016.
De rechtbank heeft kennisgenomen van de vordering van de officier van justitie en van hetgeen van de zijde van verdachte/veroordeelde (hierna: verdachte) naar voren is gebracht.




De tenlastelegging.

De zaak is aanhangig gemaakt bij dagvaarding van 30 november 2015.



Aan verdachte is ten laste gelegd dat:



1.
hij op of omstreeks 22 september 2015 te Eindhoven in elk geval in Nederland
tezamen en in vereniging met een of meer anderen althans alleen
opzettelijk
bereid en/of bewerkt en/of verwerkt en/of verkocht en/of afgeleverd en/of
verstrekt en/of vervoerd
in elk geval opzettelijk aanwezig heeft gehad
ongeveer 200 kilogram in elk geval een hoeveelheid van een materiaal
bevattende amfetamine zijnde amfetamine een middel als bedoeld in de bij de
Opiumwet behorende lijst I dan wel aangewezen krachtens het vijfde lid van
artikel 3a van die wet;



2.
hij op of omstreeks 22 september 2015 te Eindhoven tezamen en in vereniging
met een of meer anderen althans alleen opzettelijk heeft geteeld en/of
bereid en/of bewerkt en/of verwerkt in elk geval opzettelijk aanwezig heeft
gehad (in een pand [adres 1] ) een hoeveelheid
van (in totaal) ongeveer 5 kilogram wiet en/of ongeveer 15 kilogram hasjiesj

zijnde wiet en/of hasjiesj (een) middel(en) als bedoeld in de bij de Opiumwet
behorende lijst
II dan wel aangewezen krachtens het vijfde lid van artikel 3a van die wet;




Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is verdachte daardoor niet in de verdediging geschaad.




De vordering na voorwaardelijke veroordeling.

De zaak met parketnummer 20/004035-10 is aangebracht bij vordering van 14 maart 2016. Deze vordering heeft betrekking op het arrest van het gerechtshof te 's-Hertogenbosch d.d. 17 oktober 2012. Een kopie van de vordering is aan dit vonnis gehecht.

De formele voorvragen.

Bij het onderzoek ter terechtzitting is gebleken dat de dagvaarding geldig is. De rechtbank is bevoegd van het ten laste gelegde kennis te nemen en de officier van justitie kan in zijn vervolging worden ontvangen. Voorts zijn er geen gronden gebleken voor schorsing van de vervolging.




Bewijsoverwegingen.





Het standpunt van de officier van justitie.

Het is wettig en overtuigend te bewijzen dat verdachte samen met een ander op 22 september 2015 te Eindhoven ongeveer tweehonderd kilogram amfetamine en vijf kilogram wiet en anderhalf kilogram hasjiesj aanwezig heeft gehad. 




Het standpunt van de verdediging.

Primair heeft de verdediging betoogt dat de bevindingen naar aanleiding van de doorzoeking niet bruikbaar zijn voor het bewijs zodat integrale vrijspraak dient te volgen.
De verdediging heeft hiertoe betoogd dat de foto’s die zijn gemaakt tijdens de doorzoeking op 22 september 2015 in de woning en garage van verdachte niet overeenkomen met de processen-verbaal die naar aanleiding van de doorzoeking zijn opgemaakt. Zo wordt – onder meer - in de kennisgeving van inbeslagneming vermeld dat de twee gsm’s te weten de Nokia en de BlackBerry op de salontafel in de woonkamer zijn aangetroffen. Uit de foto’s die tijdens de doorzoeking zijn gemaakt blijkt dat de gsm’s niet op de salontafel liggen maar op de schouw. Op een latere foto liggen de telefoons opeens wel op de salontafel. Voorts blijkt uit de beslaglijst waarboven ‘RC’ staat (zie beslagdossier pagina 15) dat er slechts één gsm is aangetroffen terwijl uit een politiebeslaglijst blijkt dat er twee gsm’s tijdens de doorzoeking zijn aangetroffen (zie beslagdossier pagina 33).
De opgemaakte processen-verbaal zijn dus onbetrouwbaar waardoor twijfel ontstaat aan de juistheid van de gehele inhoud van deze processen-verbaal.



Subsidiair heeft de verdediging verzocht om alle verbalisanten de officier van justitie en de rechter-commissaris die bij de doorzoeking aanwezig zijn geweest als getuige te mogen horen. Daartoe is verwezen naar de onder het primaire verweer opgesomde omstandigheden en het feit dat processen-verbaal over wat waar precies is gevonden ontbreken waardoor de noodzaak ontstaat de bij de doorzoeking betrokken personen te horen over de exacte vindplaats van de goederen.



Meer subsidiair heeft de verdediging aangevoerd dat verdachte lang voordat hij over het dossier kon beschikken een controleerbare juiste verklaring heeft afgelegd. 
Het is aannemelijk dat een ander die goederen in verdachtes woning en garage heeft gelegd teneinde hem te belasten. 




Het oordeel van de rechtbank.

Met de verdediging constateert de rechtbank dat er in het dossier tegenstrijdigheden zijn met betrekking tot het aantal gsm’s en de locatie waar deze zijn aangetroffen. De rechtbank is van oordeel dat deze constatering niet maakt dat de op ambtseed opgemaakte processen-verbaal volledig onbetrouwbaar zijn en dat dientengevolge het resultaat van de doorzoeking moet worden uitgesloten van het bewijs. 
Uit het verhandelde ter terechtzitting volgt voorts dat de verdediging de bevindingen omtrent de aangetroffen (hard)drugs niet in twijfel trekt. Voorts heeft de verdediging aangegeven dat zij geen aanleiding heeft om te denken dat de in beslag genomen goederen niet in de woning aanwezig waren ten tijde van de doorzoeking. De rechtbank verwerpt het als primair gevoerde verweer. 
Gelet op vorenstaande bestaat er ook geen noodzaak om de verzochte getuigen te horen. Dit verzoek wordt dan ook afgewezen. 




Ten aanzien van feit 1.

Op 22 september 2015 vond in de woning en garage van verdachte gelegen aan [adres 1] te [woonplaats 1]  een doorzoeking plaats. In de garage roken de verbalisanten de hen ambtshalve bekende amfetaminegeur en werd in de aldaar aanwezige wc-ruimte een doorzichtige tas met daarin een op amfetamine gelijkende substantie van in totaal 37 kilogram aangetroffen. Uit nader onderzoek door het NFI bleek het te gaan om amfetamine als bedoeld in de bij de Opiumwet behorende lijst I. Voorts stond in diezelfde garage een afgesloten personenauto van het merk Audi voorzien van [kenteken 1] . De sleutel van voornoemde Audi werd in een klein houten kistje in de woonkamer van verdachte aangetroffen. In de kofferbak van voornoemde auto werden vijf zakken met daarin wit poeder aangetroffen met een totaalgewicht van ongeveer tweehonderd kilogram. Uit nader onderzoek door het NFI bleek het te gaan om amfetamine als bedoeld in de bij de Opiumwet behorende lijst I.



In voornoemde wc-ruimte werd tevens een blauwe sporttas met daarin vier sporttassen acht vuilniszakken en vier paar handschoenen aangetroffen. Uit onderzoek door het NFI bleek dat zich op twee van die handschoenen DNA-sporen van een man te weten van verdachte bevonden. De matchkans was kleiner dan één op één miljard. Voorts werden op diezelfde handschoenen sporen van amfetamine en coffeïne aangetroffen. 



De eigenaar van de Audi [medeverdachte 1]  heeft verklaard dat hij zijn auto kort vóór 22 september 2015 aan verdachte had uitgeleend. Op dat moment zat de amfetamine nog niet de auto aldus [medeverdachte 1] . 



De partner van verdachte [medeverdachte 2]  die met verdachte samenwoonde in de woning aan [adres 1]  heeft verklaard dat zij niet wist van de aangetroffen drugs en niet wist dat de Audi in hun garage stond. 



Verdachte heeft een verklaring afgelegd die er in de kern op neerkomt dat [medeverdachte 1] heeft verzocht of hij zijn auto enige tijd in de garage van verdachte mocht stallen waarop verdachte de auto in de garage heeft gereden. Hierna is verdachte niet meer in die auto geweest maar wel in zijn garage. De amfetamine die in de wc-ruimte is aangetroffen en de handschoenen met verdachtes DNA aan de binnenkant en - onder andere -  amfetaminesporen op de buitenkant zouden daar ook door [medeverdachte 1] zijn neergelegd toen deze de avond van de dag dat hij de auto bij verdachte had gestald nog enkele minuten in de garage is geweest om wat uit de auto te pakken. Verdachte heeft ter terechtzitting verklaard dat [medeverdachte 1] hem daarmee mogelijk een hak heeft willen zetten. Overigens heeft verdachte ook verklaard dat hij geen conflict met [medeverdachte 1] had.



Verdachte geeft naar het oordeel van de rechtbank geen aannemelijke verklaring voor de aanwezigheid van de amfetamine in zijn garage en in de in zijn garage geparkeerde Audi.
Niet valt in te zien waarom iemand tweehonderd kilogram harddrugs met een straatwaarde ver boven de miljoen euro in de garage bij een ander onderbrengt en kennelijk daarna de politie tipt om de eigenaar van die garage een hak te zetten. Dit bevreemd te meer nu verdachte helemaal geen conflict met [medeverdachte 1] had en er geen enkele reden bestond om hem een hak te zetten.
Bovendien verklaart dat niet hoe door verdachte gedragen handschoenen aan de buitenkant sporen van amfetamine bevatten. 



Voorts acht de rechtbank de verklaring van verdachte niet geloofwaardig omdat hij zegt in de garage geweest te zijn nadat de auto van [medeverdachte 1] daarin is geparkeerd en dat hij niets van de drugs gemerkt heeft. Dit is niet te verenigen met de bevindingen van de politieambtenaren die bij het betreden van de garage direct een amfetaminegeur roken.



Gelet op het voorgaande staat buiten redelijke twijfel vast dat verdachte wetenschap heeft gehad van de in zijn garage aanwezige amfetamine. De amfetamine bevond zich ook in verdachtes machtssfeer nu hij de sleutel had van de aan hem toevertrouwde auto én van de aan hem toebehorende garage waarin alle amfetamine zich bevond. 




Ten aanzien van feit 2.
Op 22 september 2015 werd op [adres 1] te [woonplaats 1] de woning alsmede de Renault Clio voorzien van [kenteken 2] doorzocht. De Renault Clio behoorde toe aan de partner van verdachte. Tijdens die doorzoeking roken de verbalisanten in de Renault Clio de hen ambtshalve bekende hennepgeur. Nader onderzoek leidde ertoe dat men in die Renault Clio vijf sealbags met gedroogde henneptoppen van in totaal vijf kilogram bruto aantrof. Uit nader onderzoek door het NFI bleek het te gaan om hennep als bedoeld in de bij de Opiumwet behorende lijst II.



Tijdens diezelfde doorzoeking troffen de verbalisanten in de woning van verdachte in de woonkamer vijftien plakken hasjiesj van in totaal anderhalve kilogram bruto aan. Uit nader onderzoek door het NFI bleek het te gaan om hasjiesj als bedoeld in de bij de Opiumwet behorende lijst II.



Verdachte heeft ter terechtzitting bekend dat voornoemde hennep en hasjiesj van hem waren. De verklaring van verdachte dat de vijf kilogram wiet afkomstig was van buitenplanten acht de rechtbank niet relevant gelet op de omvang van de partij aangetroffen softdrugs.



In de tenlastelegging wordt gesproken over wiet. De rechtbank merkt op dat wiet en hennep hetzelfde is.




De bewezenverklaring.

De rechtbank is van oordeel dat op grond van de feiten en omstandigheden die zijn vervat in de bewijsmiddelen – welke als bijlage aan dit vonnis zijn gehecht – en hetgeen hiervoor is overwogen in onderling verband en samenhang bezien  wettig en overtuigend bewezen is dat verdachte



1.
op 22 september 2015 te Eindhoven opzettelijk aanwezig heeft gehad ongeveer 200 kilogram van een materiaal bevattende amfetamine zijnde amfetamine een middel als bedoeld in de bij de Opiumwet behorende lijst I;



2.
op 22 september 2015 te Eindhoven opzettelijk aanwezig heeft gehad een hoeveelheid
van (in totaal) ongeveer 5 kilogram wiet (hennep) en ongeveer 15 kilogram hasjiesj zijnde wiet (hennep) en hasjiesj middelen als bedoeld in de bij de Opiumwet behorende lijst II.



De bewijsmiddelen worden slechts gebezigd met betrekking tot het feit waarop zij in het bijzonder betrekking hebben.



Hetgeen meer of anders is ten laste gelegd dan hierboven bewezen is verklaard is naar het oordeel van de rechtbank niet bewezen. Verdachte zal hiervan worden vrijgesproken.




De strafbaarheid van het feit.

Het bewezen verklaarde levert op de in de uitspraak vermelde strafbare feiten. Er zijn geen feiten of omstandigheden gebleken die de strafbaarheid van de feiten uitsluiten.




De strafbaarheid van verdachte.

Er zijn geen feiten of omstandigheden gebleken die de strafbaarheid van verdachte uitsluiten. Verdachte is daarom strafbaar voor hetgeen bewezen is verklaard.




Oplegging van straf.





De eis van de officier van justitie.

De officier van justitie heeft bij het bepalen van zijn eis aansluiting gezocht bij de richtlijnen van het openbaar ministerie. Uit die richtlijnen volgt dat voor het aanwezig hebben van 100 kilogram harddrugs een eis van 4 jaar passend is. Bij verdachte is 200 kilogram amfetamine aangetroffen. Alles overwegende eist de officier van justitie ten aanzien van feit 1 en 2 een gevangenisstraf voor de duur van 5 jaar met aftrek overeenkomstig artikel 27 van het Wetboek van Strafrecht.
Voorts verzoekt de officier van justitie om de vordering na voorwaardelijke veroordeling met parketnummer 20/004035-10 integraal toe te wijzen. 



Een kopie van de vordering van de officier van justitie is aan dit vonnis gehecht.

Het standpunt van de verdediging.

De verdediging heeft de eis van de officier van justitie buitensporig hoog genoemd. De verdediging verzoekt de rechtbank om aansluiting te zoeken bij jurisprudentie ter zake soortgelijke zaken en de LOVS-oriëntatiepunten voor wat betreft de in- en uitvoer van harddrugs waar in geval van het opzettelijk aanwezig hebben van harddrugs 1/3 tot 2/3 van de in die punten genoemde straf dient te gelden. De straf dient volgens de verdediging aanzienlijk gematigd te worden.
In het kader van afnemend strafnut verzoekt de verdediging om de vordering na voorwaardelijke veroordeling af te wijzen. 




Het oordeel van de rechtbank.

Bij de beslissing over de straf die aan verdachte dient te worden opgelegd heeft de rechtbank gelet op de aard en de ernst van het bewezen verklaarde en de omstandigheden waaronder dit is begaan. Bij de beoordeling van de ernst van de door verdachte gepleegde strafbare feiten betrekt de rechtbank het wettelijke strafmaximum en de straffen die voor soortgelijke feiten worden opgelegd. Daarnaast houdt de rechtbank bij de strafbepaling rekening met de persoon en de persoonlijke omstandigheden van verdachte.



De rechtbank heeft in het bijzonder het volgende in aanmerking genomen.



Op 22 september 2015 te Eindhoven werd in de garage van verdachte ongeveer tweehonderd kilogram amfetamine aangetroffen. Tijdens diezelfde zoeking werd ongeveer vijf kilo wiet en anderhalve kilogram hasjiesj aangetroffen toebehorend aan verdachte. Het is algemeen bekend dat verdovende middelen schade toebrengen aan de gezondheid van de gebruikers van deze middelen. Bovendien bekostigen gebruikers hun drugsgebruik vaak door diefstal of ander crimineel gedrag waardoor schade en overlast wordt toegebracht aan anderen. Ook de vervaardiging en handel van drugs gaat gepaard met strafbare feiten die schade aan milieu gezondheid en veiligheid van anderen teweeg kunnen brengen. Het gaat in dit geval om een hele grote partij amfetamine die een enorme straatwaarde vertegenwoordigd. Alleen dat rechtvaardigt al een hoge straf.



Kijkend naar de persoon van verdachte houdt de rechtbank rekening met de omstandigheid dat verdachte de onderhavige strafbare feiten heeft gepleegd tijdens de proeftijd van een eerdere veroordeling.



Bij de beslissing over de strafsoort en de hoogte van de straf heeft de rechtbank ter indicatie gekeken naar eerdere jurisprudentie en daar aansluiting bij gezocht. De rechtbank is van oordeel dat in verband met een juiste normhandhaving niet kan worden volstaan met het opleggen van een andersoortige of geringere straf dan een langdurige gevangenisstraf.




Beslag.

De officier van justitie heeft tot verbeurdverklaring van het in beslag genomen goed gerekwireerd. De rechtbank zal de teruggave gelasten van het in het dictum nader te noemen in beslag genomen voorwerp aan de rechthebbende [medeverdachte 1]  nu naar het oordeel van de rechtbank het belang van strafvordering zich niet meer verzet tegen de teruggave van het in beslag genomen goed.

Motivering van de beslissing na voorwaardelijke veroordeling 20/004035-10.

De vordering voldoet aan alle wettelijke eisen. Krachtens de wettelijke bepalingen is de rechtbank bevoegd tot behandeling van deze vordering. Uit onderzoek ter terechtzitting zijn geen omstandigheden gebleken die aan de ontvankelijkheid van de officier van justitie in de weg staan. Uit het onderzoek ter terechtzitting is gebleken dat de veroordeelde zich gedurende de proeftijd aan een strafbaar feit heeft schuldig gemaakt. Bijzondere omstandigheden die aan de tenuitvoerlegging in de weg staan zijn niet aanwezig. Dat hem al een hoge straf wordt opgelegd is geen bijzondere omstandigheid. De rechtbank zal dan ook de gevorderde tenuitvoerlegging gelasten.




Toepasselijke wetsartikelen.

De beslissing is gegrond op de artikelen:
Wetboek van Strafrecht art. 10 27 57
Opiumwet art. 2 3 10 11.

DE UITSPRAAK




De rechtbank:



verklaart het ten laste gelegde bewezen zoals hiervoor is omschreven.

Verklaart niet bewezen hetgeen verdachte meer of anders is ten laste gelegd dan hiervoor bewezen is verklaard en spreekt hem daarvan vrij.



Het bewezen verklaarde levert op de misdrijven :



Ten aanzien van feit 1:
opzettelijk handelen in strijd met het in artikel 2 onder C van de Opiumwet gegeven verbod.

Ten aanzien van feit 2:
opzettelijk handelen in strijd met het in artikel 3 onder C van de Opiumwet gegeven verbod terwijl het feit betrekking heeft op een grote hoeveelheid meermalen gepleegd.
Verklaart verdachte hiervoor strafbaar.



Legt op de volgende straf.



Ten aanzien van feit 1 feit 2:
gevangenisstraf voor de duur van 5 jaar met aftrek overeenkomstig artikel 27 Wetboek van Strafrecht.

Ten aanzien van feit 1:
teruggave in beslag genomen goed aan [medeverdachte 1] geboren [1971]  wonende
[adres 2] te [woonplaats 2]  te weten: een blauwe personenauto merk Audi [kenteken 1] .



Beslissing na voorwaardelijke veroordeling:
Last tot tenuitvoerlegging van de straf voor zover voorwaardelijk opgelegd bij arrest van het gerechtshof te 's-Hertogenbosch d.d. 17 oktober 2012 gewezen onder parketnummer 20/004035-10 te weten: gevangenisstraf voor de duur van 1 maand. 
Dit vonnis is gewezen door:
mr. C.A. Mandemakers voorzitter
mr. J.G. Vos en mr. W.B. Kok leden
in tegenwoordigheid van J. Kapteijns griffier
en is uitgesproken op 13 april 2016.



Mr. W.B. Kok is buiten staat dit vonnis (mede) te ondertekenen.




BIJLAGE




De bewijsmiddelen. 



Bronnen:
I. een algemeen dossier van de Landelijke Eenheid Dienst Landelijke Recherche 
onderzoek [onderzoeksnaam] ( [naam] ) dossiernummer [naam] -88 afgesloten 22 
december 2015 aantal doorgenummerde bladzijden: 80; 
II. een zaakdossier 01 van de Landelijke Eenheid Dienst Landelijke Recherche 
onderzoek [onderzoeksnaam] ( [naam] ) dossiernummer [naam] -96 afgesloten 22 
december 2015 aantal doorgenummerde bladzijden: 272;
III. een zaakdossier 02 van de Landelijke Eenheid Dienst Landelijke Recherche 
onderzoek [onderzoeksnaam] ( [naam] ) dossiernummer [naam] -105 afgesloten 22 
december 2015 aantal doorgenummerde bladzijden:106;
IV. de verklaring van verdachte ter terechtzitting afgelegd zoals blijkt uit het proces 
	verbaal ter terechtzitting d.d. 30 maart 2016.



De bewijsmiddelen dienen te worden gebezigd op het feit waarop zij betrekking hebben. 





II. ZD01-3233 doorzoeking en inbeslagneming 

Op 22.9.15 woning [adres 1] te [woonplaats 1] . In de garage hing een sterke amfetaminegeur. In het toilet in de garage lag een doorzichtige plastic zak met daarin een op amfetamine gelijkende substantie. In de Stonden in garage tevens jerrycans. 






I. AD-23 24 doorzoeking en inbeslagneming 

Op 22 september 2015 werd in de Renault Clio een hennepgeur geroken in de kofferbak werd een bigshoppertas met 5 doorzichtige sealbags met henneptoppen aangetroffen. 






II. ZD01-54 tijdens de doorzoeking en inbeslagneming 

Op 22 september 2015 werd in de garage bij de woning een Audi type 4 [kenteken 1]  welke was afgesloten aangetroffen. [verdachte] zei dat hij niet wist waar de autosleutels van de Audi lagen. Tijdens de doorzoeking van de woning gelegen aan [adres 1] te [woonplaats 1] werd in een klein houten kistje de autosleutel van de Audi aangetroffen. 






II. ZD01 40 41 legenda zoeking

BA002.01.01 >		woonkamer salontafel
BA002.01.02 >		woonkamer kast naast televisie
BA002.01.03 >		woonkamer garage
BA002.01.04 >		woonkamer rekje
BA002.01.05 >		woonkamer rekje in hoek
BA002.01.06 >		woonkamer dressoir
BA002.01.07 >		woonkamer op grond naast dressoir

        [kenteken 1] .01   >		voertuig Audi A4 [kenteken 1]






III. ZD02-30 resultaten zoeking voertuig Renault Clio [kenteken 2] (kentekenhoudster [medeverdachte 2]  zie ZD02-03)

Op 22 september 2015 lag de sleutelbos van voornoemde Clio in de woning gelegen aan [adres 1] te [woonplaats 1] . In de auto hing een henneplucht en in de kofferbak lag een bigshopper welke niet was afgesloten. In die bigshopper lagen vijf sealbags met gedroogde henneptoppen totaal 5 kg bruto IBN code 96LBG.01.001 zie ZD02-4 ). 






II. ZD01-44 resultaten zoeking

In de Audi A4 voorzien van [kenteken 1]  werd op 22 september 2015 aangetroffen:

        [kenteken 1] .01.02	zwarte zak met wit poeder vermoedelijk amfetamine omstreeks 40 kg bruto

        [kenteken 1] .01.03	zwarte zak met wit poeder vermoedelijk amfetamine omstreeks 40 kg bruto

        [kenteken 1] .01.04	zwarte zak met wit poeder vermoedelijk amfetamine omstreeks 40 kg bruto

        [kenteken 1] .01.05	zwarte zak met wit poeder vermoedelijk amfetamine omstreeks 40 kg bruto

        [kenteken 1] .01.06	zwarte zak met wit poeder vermoedelijk amfetamine omstreeks 40 kg bruto






II. ZD01-44 45 resultaten zoeking

In de woning gelegen aan [adres 1] te [woonplaats 1] werd op 22 september 2015 in beslag genomen:
BA002.01.02.001  	15 plakken hasjiesj in zwart tasje totaal 15 kg bruto
BA002.01.03.001 	plastic kan met vloeistof vermoedelijk amfetamineolie
BA002.01.03.002 	blauwe plastic kan met vloeistof indicatief getest resultaat amfetamineolie
BA002.01.03.003 	monster van plastic kan met vloeistof vermoedelijk amfetamineolie
BA002.01.03.004 	monster van blauwe plastic kan met vloeistof indicatief getest resultaat amfetamineolie
BA002.01.03.006 	zakje weed 100 gram bruto
BA002.01.03.010 	zwarte plastic zak met weed 650 gram bruto
BA002.01.03.011 	zak met amfetamine bruto gewicht 37 kg 






II. ZD01-46 47 resultaten zoeking

In de woning gelegen aan [adres 1] te [woonplaats 1] werd op 22 september 2015 aangetroffen:
BA002.01.03.012  	verpakkingsmateriaal en gebruikte handschoenen. 
BA002.01.04.001 	autosleutel Audi






II. ZD01-138 t/m 143 (+ ZD01-145 herstel) onderzoek verdovende middelen:

SIN AAHZ7324NL relatie met SIN AAHU7394NL	590 gram hennep (BA002.01.03.010)
SIN AAHU7402NL       “           SIN AAHU7395NL	1510 gram hasjiesj(BA002.01.02.001)
SIN AAHU7401NL	“	SIN AAHU7396NL	100 gram hennep (BA002.01.03.006)
SIN AAHU7400NL	“	SIN AAHU7397NL	5160 gram hennep (96LB6.01.001)
SIN AAHU7399NL	“	SIN AAHU7398NL	3580 gram witte amfetamine (BA002.01.03.011)
SIN AAHZ7375NL	“	SIN AAHO9151NL AAHO9149NL AAHO9148NL 
				AAHO915ONL AAHO9152NL = 41.18 kg amfetamine 
				[kenteken 1] .003)
SINAAHZ7376NL	“	SIN AAHO9131NL AAHO9133NL AAHO9135NL
AAHO9132NL AAHO9134NKL = 4046 kg amfetamine [kenteken 1] .006)
SIN AAHZ7379NL	“	SIN AAHO9126NL AAHO9130NL AAHO9128NL 
AAHO9129NL AAHO9127NL =4046 kg amfetamine [kenteken 1] .005)
SIN AAHZ7381NL	“  	SIN AAHO9158NL AAHO9155NL AAHO9153NL 
				AAHO9154NL AAHO9156NL = 4046 kg amfetamine 
				[kenteken 1] .002)
SIN AAHZ7382NL       ”	SIN AAHO9123NL AAHO9124NL AAHO9125NL 
				AAHO9122NL AAHO9157NL = 4074 kg amfetamine 
				[kenteken 1] .004)
Totaal 5850 gram hennep; positief getest.
Totaal 1510 gram hasjiesj: positief getest.
Totaal 20688 kg amfetamine: positief getest.
Bemonsterd en verstuurd naar NFI.






II. ZD01-183 t/m 185 NFI rapport identificatie drugs en precursoren d.d. 16 oktober 2015

Resultaten en conclusie Nederlands Forensisch Instituut
Kenmerk 		Omschrijving 				Conclusie 
AADN5468NL  	monster gele vloeistof 			bevat amfetamine 
AADN5469NL 	monster gele vloeistof 			bevat amfetamine 
AAHO9158NL  	monster cremekl. geklonterd poeder 	bevat amfetamine 
AAHO9151NL 	monster crèmekl. geklonterd poeder 	bevat amfetamine
AAHO9131NL 	monster crèmekl. geklonterd poeder  	bevat amfetamine 
AAHO9126NL 	monster crèmekl. geklonterd poeder 	bevat amfetamine 
AAHO9155NL 	monster crèmekl geklonterd poeder 	bevat amfetamine 
AAHO9153NL 	monster crèmekl. geklonterd poeder 	bevat amfetamine
AAHO9123NL 	monster crèmekl. geklonterd poeder 	bevat amfetamine
AAHO9124NL 	monster crèmekl. geklonterd poeder 	bevat amfetamine
AAHU7394NL 	monster groen plantaardig materiaal 	is hennep 
AAHO913ONL    	monster crèmekl. geklonterd poeder 	bevat amfetamine
AAHO9149NL  	monster crèmekl. geklonterd poeder	bevat amfetamine
AAHO9133NL 	monster crèmekl. geklonterd poeder 	bevat amfetamine
AAHO9135NL 	monster crèmekl. geklonterd poeder 	bevat amfetamine
AAHO9128NL 	monster crèmekl. geklonterd poeder 	bevat amfetamine
AAHO9154NL 	monster crèmekl. geklonterd poeder 	bevat amfetamine
AAHO9125NL 	monster crèmekl. geklonterd poeder 	bevat amfetamine
AAHO9122NL 	monster crèmekl. geklonterd poeder 	bevat amfetamine
AAHO9148NL 	monster crèmekl. geklonterd poeder 	bevat amfetamine
AAHO915ONL 	monster crèmekl. geklonterd poeder 	bevat amfetamine
AAHO9152NL 	monster crèmekl. geklonterd poeder 	bevat amfetamine
AAHO9132NL 	monster crèmekl. geklonterd poeder 	bevat amfetamine
AAHO9134NL 	monster crèmekl. geklonterd poeder 	bevat amfetamine
AAHO9129NL 	monster crèmekl. geklonterd poeder 	bevat amfetamine
AAHO9127NL 	monster crèmekl. geklonterd poeder 	bevat amfetamine
AAHO9156NL 	monster crèmekl. geklonterd poeder 	bevat amfetamine
AAHO9157NL 	monster crèmekl. geklonterd poeder 	bevat amfetamine
AAHU7395NL 	monster bruin brokje			is hasjiesj
AAHU7396NL		monster groen plantaardig materiaal	is hennep
AAHU7397NL 	monster groen plantaardig materiaal 	is hennep
AAHU7398NL 	monster crèmekl. geklonterd poeder	bevat amfetamine
Amfetamine is vermeld op lijst I behorende bij de Opiumwet. 
Hennep is vermeld op lijst II behorende bij de Opiumwet. 
Hasjiesj is vermeld op lijst II behorende bij de Opiumwet. 






II. ZD01-150 bemonstering sporendrager (afkomstig uit garage)

SIN 			registratienummer		object
AAHZ7330NL 	BA002.01.03.012		blauwe sporttas inhoud 4 
					sporttassen 8 vuilniszakken en 4 
					paar handschoenen






II. ZD01-163 de handschoenen afkomstig uit de hierboven genoemde blauwe sporttas zijn 
veiliggesteld en gewaarmerkt met SIN: AAHZ7384NL 
De zwarte sporttas (bevond zich in blauwe sporttas) is gewaarmerkt als SIN:AAHU6004NL. 
In die tas zaten twee paar handschoenen. Die zijn veiliggesteld en gewaarmerkt als SIN 
AAHZ7387NL.






II. ZD01-177 onderzoek stuk van overtuiging

SIN AAHU6004NL sporttas inhoud twee handschoenen komend uit de tas AAHZ7330NL.






II. ZD01-180 181 onderzoek verdovende middelen

Op de vuilniszak in de sporttas zat een witte substantie welke positief reageerde op de 
indicatieve MMC test deze witte substantie is veiliggesteld en gewaarmerkt met SIN 
AAFE8043NL.






II. ZD01-187 t/m 191 NFI rapport onderzoek biologische sporen en DNA onderzoek d.d. 11 november 2015

AAHZ7384NL#01 		bemonstering van de binnenzijde van een linkerhandschoen
AAHZ7384NL#02 		bemonstering van de binnenzijde van een rechterhandschoen
AAHZ7387NL#01 		bemonstering van de binnenzijde van een linkerhandschoen
Resultaten	
AAHZ7384NL#01  		onvolledig DNA profiel van minimaal één man [verdachte] 
		(matchkans niet berekend)
AAHZ7387NL#01 		DNA profiel van een man [verdachte] matchkans kleiner 
		dan één op één miljard
AAHZ7387NL#02 		DNA mengprofiel van minimaal twee personen waarvan 
		minimaal één man [verdachte] (matchkans niet berekend.)






II. ZD01-191 bijlage DNA identiteitszegel AAHZ7387NL#01 DNA profiel van een man 

        [verdachte] matchkans kleiner dan één op één miljard profielcluster 34058. 






II. ZD01-196 onderzoek naar sporen verdovende middelen op zwarte handschoenen

Kenmerk	omschrijving					resultaat
AAHZ7387NL 	in totaal ca. 005 gram crèmekleurig poeder	bevat amfetamine en coffeïne
	op 2 zwarte handschoenen (links en rechts)
AAHZ7384NL 	in totaal ca. 027 gram crèmekleurig poeder	bevat amfetamine en coffeïne en brokjes op twee zwarte handschoenen 
	links en rechts






IV. verklaring van verdachte ter terechtzitting d.d. 30 maart 2016:

Ik had vijf kilogram buitenhennep in de Renault Clio. Dat was van mij. De anderhalve kilo hasjiesj welke op 22 september 2015 in mijn woning is aangetroffen was ook van mij.



