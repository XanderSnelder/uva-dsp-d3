
RECHTBANK ASSEN

STRAFVONNIS van de Meervoudige kamer in de zaak van het openbaar ministerie tegen:


[naam verdachte]
geboren te [geboorteplaats verdachte] op [geboortedatum verdachte] 1974
wonende [adres verdachte]
verblijvende in [plaats van detentie verdachte].


Het onderzoek ter terechtzitting heeft plaatsgehad op 23 maart 2007.

De verdachte is verschenen bijgestaan door mr. C. Eenhoorn advocaat te Groningen.

De officier van justitie mr. H. Supèr acht hetgeen onder 1 2 3 4 en 5 is tenlastegelegd  wettig en overtuigend bewezen en vordert dat de rechtbank als volgt zal beslissen:


* 4 jaren gevangenisstraf met aftrek van voorarrest waarvan 1 jaar voorwaardelijk met bijzondere voorwaarde;
* beslissing ten aanzien van het beslag;
* beslissing ten aanzien van de vordering benadeelde partij;
* bij de op te leggen straf rekening houden met ad informandum gevoegde feiten.


1. TENLASTELEGGING

De verdachte is bij dagvaarding tenlastegelegd dat

1. 

hij op of omstreeks 17 november 2006 te Glimmen gemeente Haren tezamen en in vereniging met een ander of anderen althans alleen met het oogmerk van wederrechtelijke toe-eigening in/uit een woning aan/nabij de Rijksstraatweg heeft weggenomen sieraden een fiets en/of een gitaar (met koffer) in elk geval enig goed geheel of ten dele toebehorende aan [naam benadeelde] in elk geval aan een ander of anderen dan aan verdachte en/of zijn mededader(s) waarbij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of de/het weg te nemen goed(eren) onder zijn/hun bereik heeft/hebben gebracht door middel van braak verbreking en/of inklimming;

2. 

hij op of omstreeks 25 november 2006 te Eelde gemeente Tynaarlo met het oogmerk van wederrechtelijke toe-eigening in/uit een woning aan/nabij de Veldstukken heeft weggenomen sieraden een geldbedrag een camera een (alarm)pistool snoeren en/of (andere) elektronica in elk geval enig goed geheel of ten dele toebehorende aan [naam benadeelde] in elk geval aan een ander of anderen dan aan verdachte waarbij verdachte zich de toegang tot de plaats des misdrijfs heeft verschaft en/of de/het weg te nemen goed(eren) onder zijn bereik heeft/hebben gebracht door middel van braak verbreking en/of inklimming;

3. 


hij op of omstreeks 04 december 2006 te Vries gemeente Tynaarlo tezamen en in 
vereniging met een ander of anderen althans alleen met het oogmerk van wederrechtelijke toe-eigening in/uit een woning aan/nabij de Groningerstraat heeft weggenomen een videocamera een flatscreen een carkit een fotocamera een digitale camera een tas een minidiskspeler een microfoon een tas een gsm een koptelefoon een mp3-speler een weekendtas een rugzak een oorbel en/of een hoeveelheid (kinder(kleding) in elk geval enig goed geheel of ten dele toebehorende aan [naam benadeelde] in elk geval aan een ander of anderen dan aan verdachte en/of zijn mededader(s) waarbij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of de/het weg te nemen goed(eren) onder zijn/hun bereik heeft/hebben gebracht door middel van braak verbreking en/of inklimming;


4. 

hij op of omstreeks 07 december 2006 te Zuidlaren gemeente Tynaarlo tezamen en in vereniging met een ander of anderen althans alleen met het oogmerk van wederrechtelijke toe-eigening in/uit een woning aan/nabij de Verlengde Stationsweg heeft weggenomen een televisietoestel een sprei sieraden en/of  cosmetica-artikelen in elk geval enig goed geheel of ten dele toebehorende aan [naam benadeelde] in elk geval aan een ander of anderen dan aan verdachte en/of zijn mededader(s) waarbij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of de/het weg te nemen goed(eren) onder zijn/hun bereik heeft/hebben gebracht door middel van braak verbreking en/of inklimming;

5. 

hij op of omstreeks 22 november 2006 te Peize gemeente Noordenveld tezamen en in vereniging met een ander of anderen althans alleen met het oogmerk van wederrechtelijke toe-eigening in/uit een woning aan/nabij de Hereweg heeft weggenomen een televisietoestel een geldbedrag (een) filmcamera('s) een fotocamera (een) memorycard(s) (een) stekker(s) een kleinbeeldcamera een muntenverzameling (een) verrekijker(s) en/of een vest in elk geval enig goed geheel of ten dele toebehorende aan [naam benadeelde] in elk geval aan een ander of anderen dan aan verdachte en/of zijn mededader(s) waarbij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of de/het weg te nemen goed(eren) onder zijn/hun bereik heeft/hebben gebracht door middel van braak verbreking en/of inklimming;

Kennelijke taal- en/of schrijffouten in de tenlastelegging worden geacht te zijn verbeterd.  De verdachte is daardoor blijkens het onderzoek ter terechtzitting niet geschaad in de verdediging.

2. BEWIJSMIDDELEN

Overeenkomstig de nader op te nemen bewijsconstructie.

3. BEWEZENVERKLARING

De rechtbank acht wettig bewezen en zij heeft de overtuiging verkregen dat de verdachte het onder 1 2 3 4 en 5 tenlastegelegde heeft begaan met dien verstande dat:

1. 

hij op 17 november 2006 te Glimmen gemeente Haren met het oogmerk van wederrechtelijke toe-eigening uit een woning aan de Rijksstraatweg heeft weggenomen sieraden een fiets en een gitaar (met koffer) geheel of ten dele toebehorende aan [naam benadeelde] waarbij verdachte zich de toegang tot de plaats des misdrijfs heeft verschaft door middel van inklimming;

2. 

hij op 25 november 2006 te Eelde gemeente Tynaarlo met het oogmerk van wederrechtelijke toe-eigening uit een woning aan de Veldstukken heeft weggenomen sieraden een geldbedrag een camera een alarmpistool snoeren en (andere) elektronica toebehorende aan [naam benadeelde] waarbij verdachte zich de toegang tot de plaats des misdrijfs heeft verschaft door middel van inklimming;

3. 

hij op 04 december 2006 te Vries gemeente Tynaarlo met het oogmerk van wederrechtelijke toe-eigening uit een woning aan de Groningerstraat heeft weggenomen een videocamera een flatscreen een carkit een fotocamera een digitale camera een tas een minidiskspeler een microfoon een tas een gsm een koptelefoon een mp3-speler een weekendtas een rugzak een oorbel en een hoeveelheid (kinder(kleding) toebehorende aan [naam benadeelde] waarbij verdachte zich de toegang tot de plaats des misdrijfs heeft verschaft door middel van inklimming;

4. 

hij op 07 december 2006 te Zuidlaren gemeente Tynaarlo met het oogmerk van wederrechtelijke toe-eigening uit een woning aan de Verlengde Stationsweg heeft weggenomen een televisietoestel een sprei sieraden en  cosmetica-artikelen toebehorende aan [naam benadeelde] waarbij verdachte zich de toegang tot de plaats des misdrijfs heeft verschaft door middel van inklimming;

5. 

hij op 22 november 2006 te Peize gemeente Noordenveld met het oogmerk van wederrechtelijke toe-eigening uit een woning aan de Hereweg heeft weggenomen een televisietoestel een geldbedrag filmcamera's een fotocamera memorycards stekkers een kleinbeeldcamera een muntenverzameling verrekijkers en een vest toebehorende aan [naam benadeelde] waarbij verdachte zich de toegang tot de plaats des misdrijfs heeft verschaft door middel van inklimming;

De in de bewijsmiddelen genoemde feiten en omstandigheden zijn redengevend voor de bewezenverklaring. Elk bewijsmiddel is slechts gebruikt voor het bewijs van het feit waarop het blijkens zijn inhoud betrekking heeft.

De verdachte zal van het onder 1 2 3 4 en 5 meer of anders tenlastegelegde worden vrijgesproken aangezien de rechtbank dat niet bewezen acht.

De rechtbank heeft wat de feiten 1 3 4 en 5 betreft niet bewezen verklaard dat verdachte deze feiten tezamen en in vereniging heeft gepleegd. Verdachte heeft verklaard dat medeverdachte [naam medeverdachte] hem steeds naar de betreffende plaatsen heeft gebracht. Verdachte stapte uit en [naam medeverdachte] reed dan verder om bijvoorbeeld boodschappen te doen. Als verdachte klaar was met de inbraak belde hij [naam medeverdachte] op en reed dan met hem terug naar Eelde. Verdachte verkocht de door hem gestolen goederen aan [naam medeverdachte]. Deze werkwijze heeft tot gevolg dat niet bewezen kan worden dat [naam medeverdachte] het oogmerk van wederrechtelijk toe-eigening op de gestolen goederen heeft gehad. [naam medeverdachte] wist immers niet in welk huis verdachte ging inbreken. 

4. KWALIFICATIES

Het bewezen verklaarde levert respectievelijk op:

onder 1 2 3 4 en 5 telkens:

diefstal waarbij de schuldige zich de toegang tot de plaats van het misdrijf heeft verschaft door middel van inklimming

telkens strafbaar gesteld bij artikel 311 in verbinding met artikel 310 van het Wetboek van Strafrecht;

5. STRAFBAARHEID


De rechtbank heeft kennis genomen van een psychologisch rapport d.d. 19 februari 2007 opgemaakt door A.J. de Jong GZ-psycholoog.
Dit rapport houdt onder meer in als conclusie - zakelijk weergegeven -: 
" betrokkene is lijdende aan een ziekelijke stoornis en een gebrekkige ontwikkeling van zijn geestvermogens. Er is sprake van een afhankelijkheid van middelen voornamelijk cocaïne en een persoonlijkheidsproblematiek met ontwijkende afhankelijke en antisociale trekken.
Indien bewezen verklaard kan betrokkene licht verminderd toerekeningsvatbaar ten tijde van de tenlastelegging genoemd worden ".
De rechtbank verenigt zich mede gelet op de toedracht van de feiten en de persoon van de verdachte met voormelde conclusie en maakt die tot de hare.
De rechtbank is derhalve van oordeel dat het hiervoor bewezen verklaarde aan de verdachte kan worden toegerekend zij het in licht verminderde mate.


6. STRAFMOTIVERING

De rechtbank neemt bij de bepaling van de hierna te vermelden straf in aanmerking:


- de aard en de ernst van de gepleegde feiten;
- de omstandigheden waaronder deze feiten zijn begaan;
- hetgeen de rechtbank uit het onderzoek ter terechtzitting is gebleken omtrent de persoon van de verdachte; 
- de eis van de officier van justitie;
- het pleidooi van de raadsman van de verdachte;
-    de oriëntatiepunten voor de straftoemeting;
- de inhoud van het de verdachte betreffende uittreksel uit het algemeen 
      documentatieregister d.d. 22 december 2006 waaruit blijkt dat de verdachte eerder 
      ter zake van diefstallen is veroordeeld;
- de ter zitting gedane erkenning door de verdachte dat hij zich aan de op de dagvaarding ad-informandum gevoegde feiten vermeld onder 6 en 7 heeft schuldig gemaakt welke feiten hiermee zijn afgedaan;



Verdachte is door omstandigheden verslaafd geraakt aan verdovende middelen. 
Op een gegeven moment neemt die verslaving zulke vormen aan dat de reguliere inkomsten van verdachte ontoereikend zijn. Verdachte gaat dan inbreken om zijn inkomsten aan te vullen of om de gestolen goederen om te zetten in drugs.
Verdachte heeft in een relatief korte periode een groot aantal inbraken gepleegd. De rechtbank komt op 78 inbraken in een periode van ongeveer vijf maanden. 
Het is een feit van algemene bekendheid dat woninginbraken een ernstige inbreuk vormen op de persoonlijke levenssfeer van de slachtoffers. Verdachte heeft zijn belangen voorop gesteld en heeft totaal geen rekening gehouden met de gevolgen die zijn handelen hebben veroorzaakt. De financiële maar vooral de emotionele schade is aanzienlijk.
Als naar de oriëntatiepunten voor de straftoemeting wordt gekeken die door de rechtbanken worden gehanteerd zou de rechtbank uitkomen op een gevangenisstraf van ruim zes en een half jaar.
De rechtbank komt tot een lagere straf omdat zij rekening houdt met de omstandigheid dat de feiten verdachte in licht verminderde mate moeten worden toegerekend. Ook acht de rechtbank het van belang dat verdachte behandeld moet worden voor zijn verslaving. Die behandeling zal naar verwachting een geruime tijd in beslag nemen. 
De rechtbank is op grond van de ernst van het bewezen geachte in samenhang met de hiervoor weergegeven overwegingen feiten en omstandigheden van oordeel dat de door de officier van justitie gevorderde straf in dit geval een passende straf is.


7. BEWARING TEN BEHOEVE VAN DE RECHTHEBBENDE

Nu met betrekking tot de hierna te vermelden in beslag genomen voorwerpen geen persoon als rechthebbende kan worden aangemerkt zal de rechtbank de bewaring van de voorwerpen ten behoeve van de rechthebbende gelasten.

8. BENADEELDE PARTIJ [naam benadeelde partij].


Uit de toelichting blijkt dat de benadeelde partij de gestolen goederen aan haar verzekeringsmaatschappij heeft opgegeven. Ook is daar een post inbraakschade in opgenomen. De verzekeringsmaatschappij is nog niet tot uitkering overgegaan.  
Omdat nu niet duidelijk is of de verzekeringsmaatschappij tot volledige uitkering zal overgaan is de omvang van de schade thans niet vast te stellen. De rechtbank zal om die reden de benadeelde partij niet ontvankelijk verklaren in haar vordering. 
Zij kan haar vordering slechts bij de burgerlijke rechter aanbrengen.


9. TOEPASSING VAN WETSARTIKELEN

De rechtbank heeft mede gelet op de artikelen 14a 14b 14c 14d 27 en 57 van het Wetboek van Strafrecht.

10. BESLISSING VAN DE RECHTBANK

De rechtbank verklaart bewezen dat het onder 1 2 3 4 en 5 tenlastegelegde zoals hierboven is omschreven door de verdachte is begaan stelt vast dat het aldus bewezen verklaarde oplevert de strafbare feiten zoals hierboven is vermeld en verklaart de verdachte deswege strafbaar.

De rechtbank verklaart niet bewezen hetgeen aan de verdachte onder 1 2 3 4 en 5 meer of anders is tenlastegelegd dan hierboven is bewezen verklaard en spreekt de verdachte daarvan vrij.

De rechtbank veroordeelt de verdachte tot 

gevangenisstraf voor de duur van VIER JAREN waarvan een gedeelte groot ÉÉN JAAR voorwaardelijk met een proeftijd van 2 jaren.

De rechtbank beveelt dat de voorwaardelijk opgelegde straf niet zal worden tenuitvoergelegd tenzij de rechter later anders mocht gelasten op grond dat de verdachte zich voor het einde van voormelde proeftijd aan een strafbaar feit heeft schuldig gemaakt of gedurende die proeftijd de hierna te vermelden bijzondere voorwaarde niet heeft nageleefd.

De rechtbank stelt als bijzondere voorwaarde dat de verdachte zich gedurende de proeftijd zal gedragen naar de voorschriften en aanwijzingen hem te geven door of namens de Stichting Reclassering Nederland arrondissement Assen en/of de Verslavingszorg Noord Nederland zolang deze instelling zulks nodig oordeelt hetgeen mede kan inhouden dat de verdachte zich zal laten opnemen in HTG Hoog-Hullen te Eelde of een vergelijkbare instelling zolang genoemde reclasseringsinstelling zulks nodig oordeelt echter maximaal voor de duur van de proeftijd met opdracht aan die instelling ingevolge art. 14d van het Wetboek van Strafrecht.

De rechtbank beveelt dat de tijd die door de verdachte vóór de tenuitvoerlegging van deze uitspraak in verzekering en voorlopige hechtenis is doorgebracht bij de uitvoering van de opgelegde gevangenisstraf geheel in mindering zal worden gebracht.

De rechtbank gelast de bewaring ten behoeve van de rechthebbende van de navolgende in beslag genomen voorwerpen:


        06210087   1    1.00 STK Heggeschaar B&D GT-231 elektrisch;
        06210087   2    1.00 STK Fototoestel OLYMPUS zoom 115 in zwarte etui;
        06210087   3    1.00 KST Kist doorzichtig opbergkistje zilver.sieraden en broche;
        06210087   4    1.00 STK Sleutelhanger metalen flacon;
        06210087   5    1.00 STK Sieradendoos Kl: geel juwelier Verhaagen Assen met div. 
                                sieraden;
        06210087   6    4.00 STK Schroevendraaier;
        06210087   7    1.00 STK Mes ontbijtmes;
        06210087   8    1.00 STK Oplaadapparaat FALCON 1 falcon telefoon oplader;
        06210087   9    1.00 STK Adapter HAMA;
        06210087  10    1.00 STK Batterijlader Kl: zwart SONY CYBERSHOT;
        06210087  11    1.00 STK Batterijlader Kl: zilver HAMA DELTA LOAD;
        06210087  12    1.00 STK Overige onbenoembaar oorsetje;
        06210087  13    6.00 STK Bril o.a. Emporio Armani Ray-Ban Crankpin;
        06210087  14    4.00 STK Sleutel 4 losse sleutels;
        06210087  15    1.00 STK Sleutelbos;
        06210087  16    1.00 DS Doos losse opbergdoos zonnebril Donye;
        06210087  17    1.00 STK Overige onbenoembaar VICTORY opberghoes;
        06210087  18    1.00 STK Slot AXA SL-7 fietsslot;
        06210087  19    5.00 STK DVD (Opslagmedium) finding nemo der untergang a 
                                merry war e.a.;
        06210087  20    1.00 STK Toetsenbord COMPAQ;
        06210087  21    1.00 STK Overige onbenoembaar Kl: zwart opbergtas met opschrift
                                notebook;
        06210087  22    1.00 STK Overige onbenoembaar Kl: zwart opbergtas voor laptop;
        06210087  23    1.00 STK Gereedschapskoffer Kl: groen METABO accuboormachine 
                                met acculader;
        06210087  26    1.00 STK Horloge DANIEL K digitaal;
        06210087  27    1.00 STK Horloge QUARTZ zwart bandje;
        06210087  28    1.00 STK Horloge Kl: zilver CITIZEN;
        06210087  29    3.00 STK Broche;
        06210087  30    1.00 PR Oorknop Kl: blauw;
        06210087  31    1.00 STK Halsketting Kl: goud sterrenbeeld steenbok;
        06210087  32    1.00 STK Halsketting met 2 vogels;
        06210087  33    1.00 STK Halsketting Kl: zilver met steentjes;
        06210087  34    1.00 STK Halsketting met gekleurde bolletjes.


De rechtbank bepaalt dat de benadeelde partij [naam benadeelde partij] niet ontvankelijk is in haar vordering en dat zij haar vordering slechts bij de burgerlijke rechter kan aanbrengen en bepaalt dat de benadeelde partij en de verdachte ieder de eigen kosten draagt.

Dit vonnis is gewezen door mr. J.A.A.M. van Veen voorzitter en mr. M.A.F. Veenstra en mr. G. Kaaij rechters in tegenwoordigheid van D. Witvoet griffier en uitgesproken ter openbare terechtzitting van de rechtbank op 06 april 2007 zijnde mr. Kaaij buiten staat dit vonnis binnen de door de wet gestelde termijn mede te ondertekenen.
