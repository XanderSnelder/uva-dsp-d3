

RECHTBANK NOORD-NEDERLAND


Afdeling strafrecht



Locatie Assen



parketnummer 18/950087-16




beslissing van de meervoudige kamer d.d. 11 april 2017 op een vordering van de officier van justitie tot ontneming van wederrechtelijk verkregen voordeel




in de zaak tegen




        [veroordeelde]  
geboren op [geboortedatum] 1983 te [geboorteplaats] 
wonende te [woonadres] 
thans verblijvende te [verblijfplaats]
hierna: veroordeelde.




Procesverloop
De officier van justitie heeft d.d. 22 maart 2017 schriftelijk gevorderd dat de rechtbank het bedrag vast zal stellen waarop het wederrechtelijk verkregen voordeel als bedoeld in artikel 36e vijfde lid van het Wetboek van Strafrecht wordt geschat en dat de rechtbank aan voornoemde veroordeelde de verplichting zal opleggen tot betaling aan de staat van een bedrag van € 52.40664 ter ontneming van het uit het in de zaak met parketnummer 18/950087-16 voortvloeiende wederrechtelijk verkregen voordeel.


De behandeling heeft plaatsgevonden ter terechtzitting van 28 maart 2017. Veroordeelde diens raadsman mr. W.M. Bierens en de officier van justitie zijn op de vordering gehoord.




Overwegingen
De rechtbank heeft veroordeelde bij vonnis van 11 april 2017 in de zaak met parketnummer 18/950087-16 veroordeeld ter zake onder meer het opzettelijk handelen in strijd met een in artikel 2 onder C van de Opiumwet gegeven verbod en gewoontewitwassen. 


Op grond van deze veroordeling kan aan veroordeelde de verplichting worden opgelegd tot betaling van een geldbedrag aan de Staat ter ontneming van wederrechtelijk verkregen voordeel uit de baten van de ingevolge dat vonnis bewezenverklaarde feiten en soortgelijke feiten. De rechtbank baseert deze conclusie op de wettige bewijsmiddelen als genoemd in haar vonnis van 11 april 2017.



De officier van justitie heeft ter terechtzitting gepersisteerd bij de vordering tot ontneming van het wederrechtelijk verkregen van € 52.40664.



De raadsman heeft ter zitting de vordering tot ontneming van het wederrechtelijk verkregen voordeel bestreden met dien verstande dat een bedrag van € 3.160 voor ontneming in aanmerking komt.  



Ten aanzien van de in het proces-verbaal witwassen genoemde bedragen die zijn aangewend voor de aankoop van motoren heeft de rechtbank veroordeelde vrijgesproken. Naar het oordeel van de rechtbank kan niet worden vastgesteld dat deze zaken zijn aangeschaft met uit misdrijf afkomstig geld zodat veroordeelde geen wederrechtelijk verkregen voordeel heeft genoten. 



Ten aanzien van de huur van de loodsen en de huur van de campingplaats overweegt de rechtbank dat onvoldoende grond bestaat om deze bedragen aan te merken als wederrechtelijk verkregen voordeel. 



De rechtbank neemt als uitgangspunt voor de berekening van het bedrag waarop het wederrechtelijk verkregen voordeel door middel van voormeld strafbaar feit wordt geschat het proces-verbaal witwassen d.d. 22 februari 2017 van het dossier met nummer 2016249525 waarin wordt verwezen naar het proces-verbaal van bevindingen d.d. 28 september 2016 opgenomen in voornoemd dossier. 



De rechtbank gaat bij het vaststellen van de waarde van de drugs uit van de inkoopwaarde en komt daarbij op de volgende berekening:



Amfetamine 	per kilo 	€ 400-		463161 gram	€ 1.85264
MDMA	per 100 gram	€ 230-		39574 gram	€ 91020
Hennep								€ 10000
Cocaïne 	per gram	€ 20-		3821 gram	€ 76420
Totaal								€ 3.62704



De rechtbank heeft bij vonnis van 11 april 2017 bewezen verklaard dat veroordeelde een boot met buitenboordmotor en trailer en geldbedragen heeft witwassen en daarvan een gewoonte heeft gemaakt. Verdachte heeft hierdoor wederrechtelijk verkregen voordeel genoten. De contante geldbedragen werden overgemaakt op een rekening waarover veroordeelde kon beschikken. De rechtbank gaat daarbij gelet op voornoemd proces-verbaal van bevinding d.d. 28 september 2016 uit van de volgende berekening:



18-05-2016	17.45 uur  	€ 180-- 
25-05-2016  	10.49 uur  	€ 600-- 
08-06-2016 	11.22 uur  	€ 310-- 
10-06-2016  	10.26 uur  	€ 320-- 
23-06-2016  	18.33 uur  	€ 220-- 
28-06-2016  	10.17 uur  	€ 750-- 
22-08-2016  	13.28 uur  	€ 600-- 
05-09-2016  	12.00 uur  	€ 90--
Totaal				€ 3070--



De rechtbank gaat er voorts vanuit op basis van de verklaring van de verdachte ter terechtzitting afgelegd dat verdachte een bedrag van € 1.800-- (€ 200-- x 9 maanden) aan huur voor de loods heeft betaald.



De rechtbank schat de waarde van de boot met buitenboordmotor en trailer op € 3000--.



Het totaal aan contant betaalde bedragen betreft derhalve € 11.49704.



Uit het proces-verbaal witwassen van Politie Noord-Nederland d.d. 22 februari 2017 opgenomen op pagina 369a e.v. blijkt dat verdachte over de ten laste gelegde periode een totaal bedrag van € 6.85494 aan uitkering en zorgtoeslag en een totaal bedrag van € 1.050--van World Pay ontving. Zijn totale inkomsten waren derhalve € 7.90494.
Gezien het voorgaande komt de rechtbank  tot het oordeel dat de veroordeelde in totaal         (€ 11.49704 - € 7.90494 = ) € 3.59210 wederrechtelijk aan voordeel heeft genoten. De rechtbank zal aan de veroordeelde de verplichting opleggen om dit bedrag aan de Staat te betalen.




Toepassing van de wetsartikelen
De rechtbank heeft gelet op artikel 36e van het Wetboek van Strafrecht.



Beslissing


De rechtbank stelt het bedrag waarop het wederrechtelijk verkregen voordeel wordt geschat vast op € 3.59210.



Legt [veroordeelde]  voornoemd de verplichting op tot betaling van een geldbedrag van 
€ 3.59210(zegge: drieduizend vijfhonderd tweeënnegentig euro en tien eurocent) aan de staat ter ontneming van het wederrechtelijk verkregen voordeel.



Wijst af het meer of anders gevorderde.




Deze beslissing is gegeven door mr. F. Sieders voorzitter mr. Th.A. Wiersma en 
mr. S. Zwarts rechters bijgestaan door mr. W. Braaksma griffier en uitgesproken ter openbare terechtzitting op 11 april 2017.



Mr. Th.A. Wiersma en mr. W. Braaksma zijn buiten staat deze beslissing mede te ondertekenen.



