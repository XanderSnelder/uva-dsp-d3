
RECHTBANK MAASTRICHT

Sector strafrecht

parketnummer: 03/703033-11

vonnis van de meervoudige kamer d.d. 26 juli 2011

in de strafzaak tegen


[Naam verdachte]
geboren te [geboorteplaats en datum verdachte]
wonende te [adres verdachte]
thans gedetineerd in de Penitentiaire Inrichting Limburg Zuid - De Geerhorst te Sittard.


Raadsman is mr. P.W. Szymkowiak advocaat te Maastricht.


1	Onderzoek van de zaak
De zaak is inhoudelijk behandeld op de zitting van 12 juli 2011 waarbij de officier van justitie de raadsman en de verdachte hun standpunten kenbaar hebben gemaakt.



2	De tenlastelegging
De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat verdachte:
Feit 1: ongeveer 1596 gram heroïne heeft vervoerd dan wel aanwezig heeft gehad; 
Feit 2: al dan niet samen met een ander of anderen in een pand gelegen aan het [adres pand] ongeveer 1413 gram heroïne en ongeveer 39 gram cocaïne aanwezig heeft gehad;
Feit 3: voorbereidingshandelingen heeft verricht voor de handel in heroïne door (ongeveer) 4835 gram versnijdingsmiddel en/of een drukpers en/of een grote hoeveelheid (drugs)verpakkingsmiddel en/of een of meer weegschalen voorhanden te hebben. 



3	De beoordeling van het bewijs
3.1	Het standpunt van de officier van justitie 
De officier van justitie heeft zich op het standpunt gesteld dat de feiten 1 2 en 3 wettig en overtuigend bewezen kunnen worden verklaard. In tegenstelling tot de verdediging is hij van mening dat er op het moment van onderzoek aan de kleding van verdachte sprake was van ernstige bezwaren ten aanzien van verdachte. Nu er geen sprake is van enig vormverzuim is het bewijs rechtmatig verkregen. Voorts heeft hij betoogd dat nu verdachte geen verklaring wenst te geven over de bij hem aangetroffen sleutelbos noch over het in zijn telefoon aangetroffen telefoonnummer van de huurder van het pand aan het [adres pand] voldoende wettig en overtuigend kan worden bewezen dat verdachte wetenschap had van de aanwezigheid van de in voornoemd pand aangetroffen verdovende middelen en andere goederen. 



3.2	Het standpunt van de verdediging
De raadsman heeft zich primair op het standpunt gesteld dat verdachte dient te worden vrijgesproken van de tenlastegelegde feiten. Hij heeft bepleit dat de verbalisanten terwijl er geen sprake was van ernstige bezwaren in de zin van artikel 9 tweede lid van de Opiumwet ten aanzien van verdachte het dwangmiddel fouillering hebben toegepast waarna de verdovende middelen bij verdachte zijn aangetroffen. Om die reden heeft de raadsman zich op het standpunt gesteld dat de verdovende middelen op onrechtmatige wijze in beslag zijn genomen met als gevolg dat deze vondst van het bewijs dient te worden uitgesloten. Nu al het verder verkregen bewijs tegen verdachte voortvloeit uit de toepassing van het onrechtmatige onderzoek aan de kleding van [naam verdachte] dienen ook deze bewijsmiddelen als fruits of the poisonous tree buiten beschouwing te worden gelaten.  
Subsidiair heeft de raadsman zich op het standpunt gesteld dat verdachte dient te worden vrijgesproken van de onder 2 en 3 tenlastegelegde feiten nu niet kan worden bewezen dat verdachte de verdovende middelen en voor de verwerking daarvan en handel daarin bestemde goederen in het pand gelegen aan het [adres pand] aanwezig heeft gehad. In de eerste plaats niet omdat niet kan worden vastgesteld dat verdachte in de woning is geweest. De raadsman heeft daarbij het alternatieve scenario geschetst dat verdachte mogelijk alleen in de berging is geweest. Mocht de rechtbank van oordeel zijn dat verdachte wel in de woning is geweest dan heeft de raadsman aangevoerd dat nu de verdovende middelen niet in het zicht lagen verdachte om die reden niet geacht kan worden die verdovende middelen aanwezig te hebben gehad. 
3.3	Het oordeel van de rechtbank



Ten aanzien van feit 1:
Door de verbalisanten [naam verbalisant 1] en [naam verbalisant 2] wordt respectievelijk op ambtsbelofte en ambtseed het navolgende gerelateerd in een door hen opgemaakt proces-verbaal van bevindingen van 29 april 2011.



“Op 28 april 2011 omstreeks 19.55 uur waren wij verbalisanten belast met een projectdienst in het kader van de overlast van handel in verdovende middelen in het district Maastricht. (…) Wij bevonden ons in de wijk Randwijck. Het is ons verbalisanten aan de hand van meerdere overlastmeldingen [de rechtbank begrijpt: ambtshalve bekend] dat er op de [naam straat] en directe omgeving veelvuldig gehandeld wordt in verdovende middelen. Het is ons eveneens bekend dat er in heel Maastricht door personen van Noord-Afrikaanse [de rechtbank begrijpt: afkomst] afkomstig uit steden in de Randstad verdovende middelen verkocht worden aan met name Belgische en Franse drugstoeristen.
Wij bevonden ons op dat moment op het [naam straat] te Maastricht. Wij reden langs de achterzijde van het aldaar gelegen appartementencomplex. Wij zagen op dat moment een manspersoon met Noord-Afrikaans uiterlijk het complex aan de achterzijde verlaten. Wij zagen dat deze een zwarte tas in zijn handen droeg. Wij zagen vervolgens dat de man vanaf de parkeerplaats bij het complex weg liep in de richting van de [naam straat]. Vervolgens liep de man rechtsaf de [naam straat] op. Het is ons ambtshalve bekend dat appartementen in het complex aan het [naam straat] in het verleden gebruikt werden als stash- en/of handelsplaats voor verdovende middelen.
Aan de hand  van vorenstaande besloten wij voornoemd persoon aan een controle te onderwerpen. (…) Op dat moment heb ik [naam verbalisant 1] ons dienstvoertuig ter hoogte van de man tot stilstand gebracht. Wij verbalisanten stapten vervolgens uit het voertuig en spraken de man aan. (…) Wij zagen op het moment van aanspreken dat de persoon de ons ambtshalve bekende [Naam verdachte] betrof. Het is ons ambtshalve bekend dat [naam verdachte] in het verleden meerdere malen is aangehouden als verdachte van bezit en/of handel in verdovende middelen. Wij besloten [naam verdachte] vervolgens in het kader van artikel 9 lid 2 van de Opiumwet aan zijn kleding te onderzoeken. Wij hebben [naam verdachte] vervolgens gevorderd alle in zijn bezit zijnde verdovende middelen aan ons uit te leveren. Wij zagen dat het gelaat van [naam verdachte] wit vertrok op het moment dat wij hem dit vorderden.
Wij verbalisanten vroegen [naam verdachte] wat hij in de zwarte papieren tas meevoerde welke hij in zijn rechter hand droeg. Wij hoorden [naam verdachte] antwoorden dat er kleding in de tas zat. Wij vroegen [naam verdachte] of wij in de tas mochten kijken. [naam verdachte] antwoordde dat hij niet wilde dat wij in zijn tas keken. Wij bevonden ons op dat moment direct naast [naam verdachte]. Wij konden hierdoor van bovenaf in de papieren tas kijken en zagen dat er geen kleding in de tas zat. Wij zagen [dat] in de papieren tas een blauwkleurige plastic zak lag. Deze zak was strak opgerold. Hierdoor zagen wij dat er een rechthoekig voorwerp in de plastic zak zat. Het is ons ambtshalve bekend dat verdovende middelen vaak in rechthoekige vorm geperst en verpakt worden. Hierdoor rees bij ons verbalisanten het ernstige vermoeden dat er wellicht verdovende middelen in de blauwe plastic zak vervoerd werden. 
Ik heb [naam verdachte] vervolgens medegedeeld dat ik de zwarte papieren tas met daarin de blauwe plastic zak in beslag nam. Ik heb [naam verdachte] vervolgens gevorderd mij de tas te overhandigen. Hieraan werd door [naam verdachte] niet voldaan. Ik [naam verbalisant 1] heb de zwarte tas vervolgens uit de hand van [naam verdachte] genomen. Wij verbalisanten hebben vervolgens een onderzoek ingesteld naar de inhoud van de blauwe plastic zak. Wij zagen vervolgens dat er in de blauwe plastic tas een zestal rechthoekige blokken lagen welke omwikkeld waren met plastic folie. Het is ons ambtshalve bekend dat verdovende middelen in geperste vorm vaak voor vervoer verpakt worden in plastic folie.” 


Hierna volgt de inbeslagname van de blokken en de aanhouding van verdachte.


Uit deze in het proces-verbaal beschreven gang van zaken wordt niet geheel duidelijk of het besluit om verdachte aan zijn kleding te onderzoeken ook daadwerkelijk uitgevoerd is. De verbalisanten relateren daaromtrent en omtrent het eventueel aantreffen van zaken niets in het proces-verbaal terwijl bij de op een later moment plaatsgehad hebbende insluitingsfouillering wel het nodige bij verdachte wordt aangetroffen. 
Er toch van uitgaande dat er wél een onderzoek aan de kleding heeft plaats gevonden moet beoordeeld worden of dat onderzoek aan de kleding op dat moment rechtmatig geschiedde. 



Uit artikel 9 tweede lid van de Opiumwet volgt dat een dergelijk onderzoek eerst dan toegestaan is wanneer tegen een persoon die verdacht wordt van overtreding van de Opiumwet ernstige bezwaren bestaan. 
Of in het onderhavige geval de opsporingsambtenaar een dergelijk graad van verdenking op dat moment mochten koesteren behoort blijkens vaste jurisprudentie door de zittingsrechter slechts marginaal te worden getoetst.
Naar het oordeel van de rechtbank kan hetgeen in de onderhavige zaak ten grondslag heeft gelegen aan het besluit om verdachte te onderzoeken aan diens kleding die marginale toets niet doorstaan. Het enkele lopen van een ambtshalve met overtredingen van de Opiumwet bekende man met Noord-Afrikaans uiterlijk in de buurt van een gebouwencomplex dat bekend heeft gestaan als stash- of handelsplaats van verdovende middelen is daartoe onvoldoende.
De rechtbank acht daarom het (verondersteld plaatsgehad hebbende) onderzoek aan de kleding onrechtmatig. Deze normschending in het vooronderzoek is een vormverzuim als bedoeld in artikel 359a van het Wetboek van Strafvordering en is onherstelbaar. 
Met deze constatering kan in het onderhavige geval echter worden volstaan. Immers uit het proces-verbaal van bevindingen blijkt niet dat bij dit onderzoek zaken inbeslaggenomen zijn.
De inbeslagname is pas gevolgd na diverse vorderingen tot uitlevering. Van deze vorderingen is niet gesteld noch is zulks gebleken dat deze onrechtmatig zijn geschied.
De verdovende middelen zijn derhalve niet op onrechtmatige wijze inbeslaggenomen en kunnen dienen als bewijs in de onderhavige zaak.


De zes in de tas van verdachte aangetroffen blokken zijn gewogen. Ze bleken in totaal (ongeveer) 1596 gram te wegen en na onderzoek door het NFI bleken alle blokken heroïne te bevatten. 

Voornoemde bevindingen in samenhang met de bevindingen van de verbalisanten dat verdachte op 28 april 2011 in Maastricht liep met de tas met daarin (naar later bleek) de blokken heroïne vormen voor de rechtbank het wettige en overtuigende bewijs dat verdachte op 28 april 2011 (ongeveer) 1596 gram heroïne heeft vervoerd. 


Ten aanzien van de feiten 2 en 3:
Tijdens de insluitingsfouillering werden in de kleding van [naam verdachte] onder meer een geldbedrag van € 37680 een mobiele telefoon en een sleutelbos aangetroffen. 


Uit onderzoek is komen vast te staan dat de bij verdachte aangetroffen sleutels behoorden bij het aan het [adres appartement]. Hierdoor rees het vermoeden dat het appartement [adres appartement] gebruikt werd voor handelingen in strijd met de Opiumwet.


Op 29 april 2011 vond vervolgens een doorzoeking plaats in het appartement [adres pand]. Bij deze doorzoeking werd een partij op verdovende middelen gelijkende stoffen aangetroffen en inbeslaggenomen. Na onderzoek door het NFI bleek het te gaan om (ongeveer) 1423 gram heroïne en (ongeveer) 39 gram cocaïne. 
Tevens werden tijdens voornoemde doorzoeking 4835 gram versnijdingsmiddel een drukpers een grote hoeveelheid (drugs)verpakkingsmateriaal en weegschalen aangetroffen. 


Voorts is uit onderzoek gebleken dat verdachte beschikte over het telefoonnummer van de huurder van het appartement [adres pand]. Niet gebleken is dat behalve de huurder nog een ander over de sleutels van de woning beschikte. Verdachte heeft zich goeddeels op zijn zwijgrecht beroepen maar heeft wel verklaard dat hij de huurder van wie hij het telefoonnummer in zijn telefoon onder ‘Contacten’ had opgeslagen niet kent. 

De raadsman heeft ter terechtzitting naar voren gebracht dat verdachte de in het pand aangetroffen verdovende middelen niet aanwezig had omdat niet kan worden vastgesteld dat verdachte in het pand aanwezig is geweest. Hij heeft daarbij bij wijze van hypothese aangevoerd dat het wellicht mogelijk is dat verdachte enkel in de berging van het complex is geweest om aldaar op verzoek van een derde iets op te halen. In subsidiaire zin heeft de raadsman aangevoerd dat verdachte mocht hij wel in de woning zijn geweest de in het pand aangetroffen verdovende middelen niet aanwezig heeft gehad omdat de verdovende middelen niet in het zicht lagen (in dit kader heeft de raadsman verwezen naar een niet gepubliceerd arrest van het gerechtshof te ’s-Hertogenbosch). 

Vast staat dat verdachte door verbalisanten is aangetroffen nadat hij het appartementencomplex gelegen aan het [adres pand] aan de achterzijde had verlaten. Verdachte droeg op dat moment een tas met ruim anderhalve kilo heroïne bij zich en in zijn telefoon stond de naam van de huurder van de woning. Bovendien droeg verdachte de sleutels bij zich die toegang gaven tot de woning in het appartementencomplex waar later een grote hoeveelheid verdovende middelen versnijdingsmiddel en andere drugsgerelateerde voorwerpen zijn aangetroffen. Buiten de huurder is niet gebleken dat nog anderen over een set sleutels van deze woning beschikten. 

Naar het oordeel van de rechtbank vormt het bezit van de sleutels van de woning door verdachte in samenhang met de overige zojuist genoemde feiten en omstandigheden een zodanig sterke aanwijzing dat verdachte beschouwd kan worden als heer en meester ten aanzien van deze woning waartoe hij ongehinderd toegang had en hij bijgevolg de later in deze woning aangetroffen verdovende middelen in zijn machtssfeer heeft gehad dat verwacht mocht worden dat verdachte hieromtrent tekst en uitleg zou geven. Door dit niet te doen heeft verdachte geen redelijke verklaring voor het bezit van deze sleutels gegeven. De rechtbank acht het feit dat verdachte zich onder deze omstandigheden beroept op zijn zwijgrecht mede redengevend voor het bewijs dat verdachte het tenlastegelegde feit heeft gepleegd. Bijgevolg zal de rechtbank het verweer van de raadsman dat zonder verdere feitelijke onderbouwing slechts een hoogst speculatief karakter draagt verwerpen op de grond dat de door hem geopperde gang van zaken niet aannemelijk is geworden. Daarbij tekent de rechtbank aan dat de door de raadsman getrokken parallel met een arrest van het gerechtshof te ’s-Hertogenbosch niet opgaat nu het in die zaak klaarblijkelijk ging om een toevallige bezoeker van een pand waarin zich drugs bleek te bevinden die bovendien niet beschikte over de sleutels van dat pand. 


Voornoemde bevindingen vormen voor de rechtbank het wettige en overtuigende bewijs dat verdachte de onder 2 en 3 tenlastegelegde feiten heeft begaan. 
3.4	De bewezenverklaring
De rechtbank acht wettig en overtuigend bewezen dat verdachte 



1. 
op 28 april 2011 in de gemeente Maastricht opzettelijk heeft vervoerd (ongeveer) 1596 gram van een materiaal bevattende heroïne zijnde heroïne een middel als bedoeld in de bij de Opiumwet behorende lijst I;


2. 

in de periode van 28 tot en met 29 april 2011 in de gemeente Maastricht in een woning gelegen aan het [adres pand] opzettelijk aanwezig heeft gehad (ongeveer) 1413 gram van een materiaal bevattende heroïne en (ongeveer) 39 gram van een materiaal bevattende cocaïne zijnde heroïne en cocaïne middelen als bedoeld in de bij de Opiumwet behorende lijst I;

3. 

hij in de periode van 28 tot en met 29 april 2011 in de gemeente Maastricht om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of binnen het grondgebied van Nederland brengen van heroïne zijnde heroïne een middel vermeld op de bij de Opiumwet behorende lijst I voor te bereiden en/of te bevorderen (ongeveer) 4835 gram althans een (grote) hoeveelheid zogenaamd versnijdingsmiddel en een drukpers en een grote hoeveelheid (drugs)verpakkingsmateriaal en weegschalen (in een woning althans een pand gelegen aan het [adres pand]) voorhanden heeft gehad waarvan verdachte wist of ernstige redenen had te vermoeden dat die goederen bestemd waren tot het plegen van die feiten.

De rechtbank acht niet bewezen hetgeen meer of anders is tenlastegelegd. Verdachte zal daarvan worden vrijgesproken.


4	De strafbaarheid
Het bewezenverklaarde levert de volgende strafbare feiten op:

 

T.a.v. feit 1: 
opzettelijk handelen in strijd met een in artikel 2 onder B van de Opiumwet gegeven verbod. 




T.a.v. feit 2: 
opzettelijk handelen in strijd met het in artikel 2 onder C van de Opiumwet gegeven verbod meermalen gepleegd. 

 

T.a.v. feit 3: 
om een feit bedoeld in het vierde of vijfde lid van artikel 10 van de Opiumwet voor te bereiden of te bevorderen voorwerpen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit. 


Er zijn geen feiten of omstandigheden aannemelijk geworden die de strafbaarheid van de feiten uitsluiten. Verdachte is strafbaar omdat niet is gebleken van een omstandigheid die zijn strafbaarheid uitsluit.


5	De strafoplegging
5.1	De vordering van de officier van justitie
De officier van justitie heeft gevorderd aan verdachte op te leggen een gevangenisstraf voor de duur van twee jaren met aftrek van de tijd die verdachte in voorarrest heeft doorgebracht.
5.2	Het standpunt van de verdediging
De raadsman heeft betoogd indien de rechtbank ondanks de door hem bepleite vrijspraak tot een bewezenverklaring komt verdachte maximaal een gevangenisstraf op te leggen voor de duur van 18 maanden. 
5.3	Het oordeel van de rechtbank
Bij de bepaling van de op te leggen straf is gelet op de aard en ernst van hetgeen bewezen is verklaard op de omstandigheden waaronder het bewezenverklaarde is begaan en op de persoon van de verdachte zoals een en ander uit het onderzoek ter terechtzitting naar voren is ge¬komen.


Verdachte heeft 1596 gram heroïne vervoerd en in een pand gelegen aan het [adres pand] 1413 gram heroïne en 39 gram cocaïne aanwezig gehad. Voorts heeft verdachte voorbereidingshandelingen verricht voor de handel in harddrugs door in voornoemd pand 4835 gram versnijdingsmiddel verpakkingsmateriaal een drukpers en weegschalen voorhanden te hebben. 

Het is een feit van algemene bekendheid dat met name harddrugs grote gevaren opleveren voor de gezondheid van gebruikers. Bovendien gaat de handel en het gebruik van verdovende middelen gepaard met verschillende vormen van (ernstige) criminaliteit waardoor de samenleving in ernstige mate schade wordt berokkend. In Zuid-Limburg wordt de samenleving daarenboven geconfronteerd met drugstoerisme de daaruit voortkomende grensoverschrijdende criminaliteit en de aanwezigheid van overlastgevende drugspanden. Aan deze problematiek heeft verdachte een bijdrage geleverd en dat rekent de rechtbank verdachte aan. 

De rechtbank heeft bij de straftoemeting aansluiting gezocht bij de door het landelijk overleg van voorzitters van de strafsectoren van de hoven en de rechtbanken (LOVS) geformuleerde oriëntatiepunten voor straftoemeting. 

In deze zaak zijn harddrugs in een tas en in een pand aangetroffen waarvan de hoeveelheid de verpakkingswijze en de omstandigheden waaronder zij gevonden zijn duiden op dealeractiviteiten. Gelet op deze omstandigheden en het gegeven dat de drugsgerelateerde criminaliteit in het arrondissement Maastricht een enorme omvang heeft en lokaal voor veel overlast zorgt hanteert de rechtbank het oriëntatiepunt van het LOVS voor de in- en uitvoer van harddrugs als uitgangspunt. Bepalend voor de omvang van de gevangenisstraf want daar gaat het bij dit oriëntatiepunt om zijn de hoeveelheid harddrugs en de gedragingen van de dader.

Voorts heeft de rechtbank acht geslagen op het feit dat verdachte blijkens zijn strafblad reeds eerder met politie en justitie in aanraking is gekomen. 

Alles overwegende acht de rechtbank passend en geboden een gevangenisstraf voor de duur van twee jaar met aftrek van de tijd die verdachte in voorarrest heeft doorgebracht.


6	Het beslag
De rechtbank heeft bij haar beslissing omtrent de inbeslaggenomen goederen de beslaglijst van 11 juni 2011 als uitgangspunt genomen nu dit de meest recente door de officier van justitie verstrekte lijst is.


De rechtbank is van oordeel dat de onder verdachte inbeslaggenomen en niet teruggegeven plastic tas dient te worden verbeurd verklaard. Uit het onderzoek ter terechtzitting is gebleken dat het onder 1 bewezen verklaarde strafbare feit met behulp van dit voorwerp is begaan. 

De rechtbank is van oordeel dat de hierna in de beslissing onder de nummers 1 tot en met 6 12 tot en met 66 en 69 tot en met 72 genoemde inbeslaggenomen voorwerpen dienen te worden onttrekken aan het verkeer. Uit het onderzoek ter terechtzitting is gebleken dat de bewezenverklaarde feiten hiermee zijn begaan en voorbereid. Het ongecontroleerde bezit van deze gezamenlijkheid van inbeslaggenomen voorwerpen is in strijd met de wet en het algemeen belang.

De rechtbank is ten slotte van oordeel dat het inbeslaggenomen geldbedrag van €37680 dient te worden teruggegeven aan verdachte nu niet is komen vast te staan dat dit geldbedrag op enige wijze verband houdt met de bewezenverklaarde feiten. De sleutelbos het huurcontract en de diverse documenten dienen te worden teruggeven aan de rechthebbende te weten [naam rechthebbende]. 


7	De wettelijke voorschriften
De beslissing berust op de artikelen 33 33a 36b 36c en 57 van het Wetboek van Strafrecht en de artikelen 2 10 en 10a van de Opiumwet zoals deze artikelen luidden ten tijde van het bewezenverklaarde.








8	De beslissing
De rechtbank: 



Bewezenverklaring
-	verklaart het tenlastegelegde bewezen zodanig als hierboven onder 3.4 is omschreven;
-	spreekt verdachte vrij van wat meer of anders is tenlastegelegd;



Strafbaarheid
-	verklaart dat het bewezenverklaarde de strafbare feiten oplevert zoals hierboven onder 4 is omschreven;
-	verklaart verdachte strafbaar;



Straffen
-	veroordeelt verdachte tot een gevangenisstraf van 2 jaren;
-	bepaalt dat de tijd die verdachte voor de tenuitvoerlegging van deze uitspraak in voorarrest heeft doorgebracht in mindering wordt gebracht bij de tenuitvoerlegging van de opgelegde gevangenisstraf;



Beslag
-	verklaart verbeurd het inbeslaggenomen voorwerp te weten:
      	2011049268  68    1.00 STK Tas
		AH
		1925617
-	verklaart aan het verkeer onttrokken de volgende inbeslaggenomen nog niet 
teruggegeven voorwerpen:
      	2011049268   1    1.00 STK Heroïne Kl:bruin
                        -
                        1924224 1 blok br. 272 gr.
      	2011049268   2    1.00 STK Heroïne
                        -
                        1924227 blok bruto 266 gr.
      	2011049268   3    1.00 STK Heroïne
                        -
                        1924228 blok bruto 262 gr.
      	2011049268   4    1.00 STK Heroïne
                        -
                        1924229 blok bruto 267 gr.
      	2011049268   5    1.00 STK Heroïne
                        -
                        1924230 blok bruto 263 gr.
      	2011049268   6    1.00 STK Heroïne
                        -
                        1924231 bruto 266 gr.
      	2011049268  12    221.00 GR Heroïne
                        -
                        1925354
      	2011049268  13    1.00 STK Heroïne
                        -
                        1925357 monster van 1925354 sin: AACA6295NL
      	2011049268  14    1213.00 GR Heroïne
                        -
                        1925359
      	2011049268  15    1.00 STK Heroïne
                        -
                        1925362 monster van 1925359 sin: AACA6294NL
      	2011049268  16    682.00 GR Heroïne
                        -
                        1925364
      	2011049268  17    1.00 STK Heroïne
                        -
                        1925366 monster van 1925364 sin: AACA6293NL
      	2011049268  18    714.00 GR Heroïne
                        -
                        1925325
      	2011049268  19    1.00 STK Heroïne
                        -
                        1925327 monster van 1925325 sin: AACA6297NL
      	2011049268  20    250.00 GR Heroïne
                        -
                        1925329
      	2011049268  21    1.00 STK Heroïne
                        -
                        1925330 monster van 1925329 sin: AACA6298NL
      	2011049268  22    86.00 GR Heroïne
                        -
                        1925332
      	2011049268  23    1.00 STK Heroïne
                        -
                        1925334 monster van 1925332 sin: AACA6296NL
      	2011049268  24    66.00 GR Heroïne
                        -
                        1925335
      	2011049268  25    1.00 STK Heroïne
                        -
                        1925336 monster van 1925335 sin: AACA6291NL
      	2011049268  26    611.00 GR Heroïne
                        -
                        1925410
      	2011049268  27    1.00 STK Heroïne
                        -
                        1925411 monster van 1925410 sin: AACA6287NL
     	2011049268  28    297.00 GR Heroïne
                        -
                        1925416
      	2011049268  29    1.00 STK Heroïne
                        -
                        1925417 monster van 1925416 sin: AACA6288NL
      	2011049268  30    8.00 GR Cocaïne Kl:wit
                        -
                        1925420 sin: AACA6286NL
      	2011049268  31    65.00 GR Hennep
                        -
                        1925421
      	2011049268  32    1007.00 GR Heroïne
                        -
                        1925350
      	2011049268  33    1.00 STK Heroïne
                        -
                        1925355 monster van 1925350 sin: AACA6289NL
      	2011049268  34    1006.00 GR Heroïne
                        -
                        1925356
      	2011049268  35    1.00 STK Heroïne
                        -
                        1925358 monster van 1925356 sin: AACA6290NL
      	2011049268  36    1006.00 GR Heroïne
                        -
                        1925360
      	2011049268  37    1007.00 GR Heroïne
                        -
                        1925361
      	2011049268  38    1006.00 GR Heroïne
                        -
                        1925363
      	2011049268  39    95.00 GR Heroïne
                        -
                        1925365
      	2011049268  40    1.00 STK Heroïne
                        -
                        1925367 monster van 1925365 sin: AACA6292NL
      	2011049268  42    32.00 GR Pil
                        ROTER
                        1925432 voedingssupplement
      	2011049268  43    8.00 STK Pil
                        -
                        1825433 voedingssupplement langwerpig
      	2011049268  44    31.00 STK Poeder Kl:wit
                        -
                        1925435
      	2011049268  45    1.00 STK Poeder
                        -
                        1925436 monster van 1925435 sin: AACA6285NL
      	2011049268  46    1.00 STK diverse goederen
                        BOMANN
                        1925380 maler
      	2011049268  47    2.00 ROL verpakkingsmateriaal
                        -
                        1925382 plastic folie
      	2011049268  48    2.00 STK Weegschaal Kl:zwart
                        TANITA 1479s
                        1925386
      	2011049268  49    1.00 STK Weegschaal Kl:zwart
                        TANITA 1479s
                        1925387
      	2011049268  50    7.00 ROL verpakkingsmateriaal
                        -
                        1925412
      	2011049268  51    1.00 ROL verpakkingsmateriaal Kl:zilver
                        -
                        1925415 aluminiumfolie
      	2011049268  52    2.00 ROL verpakkingsmateriaal
                        -
                        1925418
      	2011049268  53    7.00 STK Handschoen
                        -
                        1925419
      	2011049268  54    1.00 STK Mes
                        -
                        1925422 schilmes
      	2011049268  55    1.00 STK Mes
                        DIOGENES
                        1925424 broodmes
      	2011049268  56    3.00 STK Mes
                        -
                        1925431
      	2011049268  57    2.00 STK Lepel
                        -
                        1925437
      	2011049268  58    2.00 STK Schaar
                        IKEA
                        1925438
      	2011049268  59    5.00 STK Schrijfgerei
                        -
                        1925442 4x balpen en 1x marker
      	2011049268  60    1.00 STK diverse goederen
                        -
                        1925444 maler voor wiet
      	2011049268  61    1.00 STK Baco Kl:grijs
                        BAHCO 9072
                        1925445
      	2011049268  62    2.00 STK Lepel Kl:zilver
                        -
                        1925446 pollepels
      	2011049268  63    1.00 STK Keukenartikel
                        -
                        1925448 knoflookpers
      	2011049268  64    1.00 STK Keukenartikel Kl:xilver
                        -
                        1925451 zeef
      	2011049268  65    1.00 STK Mes
                        -
                        1925453 schilmesje
      	2011049268  66    2.00 ROL diverse goederen
                        -
                        1925455 plakband
      	2011049268  69    1.00 STK Heroïne
                        -
                        1925499 monster sin: AACA6279NL
      	2011049268  70    1.00 STK Heroïne
                        -
                        1925503 monster sin: AACA6280NL
      	2011049268  71    1.00 STK Heroïne
                        -
                        1925507 monster sin: AACA6281NL
     	2011049268  72    1.00 STK Heroïne
                        -
                        1925509 monster sin: AACA6283NL
 	20300255025/001  41    1.00 STK diverse goederen
                        		 drukpers
                        1925452 met diverse onderdelen



-	gelast de teruggave van de volgende inbeslaggenomen nog niet teruggegeven voorwerpen:
      	2011049268  10    1.00 STK Sleutelbos 
                        -
                        1924246 4 sleutels  
      	2011049268  67    1.00 STK Document Kl:wit 
                        -
                        1925458 huurcontract en div. documenten 
                        1925617 
        aan [naam en adres rechthebbende]



-	gelast de teruggave van de volgende inbeslaggenomen nog niet teruggegeven voorwerp:
       	2011049268   7      Geld Nederlands (37680) 
                        -
                        1924243 IBG 28-04-11 aan verdachte.

 














Dit vonnis is gewezen door mr. J.S. Holthuis voorzitter mr. M.B. Bax en 
mr R.P.J. Quaedackers rechters in tegenwoordigheid van mr. Y.T. Latour griffier en is uitgesproken ter openbare zitting op 26 juli 2011.





 
BIJLAGE I: De tenlastelegging

Aan de verdachte is tenlastegelegd dat

1. 

hij op of omstreeks 28 april 2011 in de gemeente Maastricht opzettelijk heeft vervoerd in elk geval opzettelijk aanwezig heeft gehad (ongeveer) 1596 gram in elk geval een hoeveelheid van een materiaal bevattende heroïne zijnde heroïne een middel als bedoeld in de bij de Opiumwet behorende lijst I;

2. 

hij in of omstreeks de periode van 28 tot en met 29 april 2011 in de gemeente Maastricht tezamen en in vereniging met een ander of anderen althans alleen (in een woning althans een pand gelegen aan het [adres pand]) opzettelijk aanwezig heeft gehad (ongeveer) 1413 gram in elk geval een hoeveelheid van een materiaal bevattende heroïne en/of (ongeveer) 39 gram in elk geval een hoeveelheid van een materiaal bevattende cocaïne zijnde heroïne en/of cocaïne (telkens) een middel als bedoeld in de bij de Opiumwet behorende lijst I;

3. 

hij in of omstreeks de periode van 28 tot en met 29 april 2011 in de gemeente Maastricht om een feit bedoeld in het vierde of vijfde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of binnen het grondgebied van Nederland brengen van heroïne zijnde heroïne een middel vermeld op de bij de Opiumwet behorende lijst I voor te bereiden en/of te bevorderen (ongeveer) 4835 gram althans een (grote) hoeveelheid zogenaamd versnijdingsmiddel en/of een drukpers en/of een grote hoeveelheid (drugs)verpakkingsmateriaal en/of een of meer weegscha(a)l(en) (in een woning althans een pand gelegen aan het [adres pand]) voorhanden heeft gehad waarvan verdachte wist of ernstige redenen had te vermoeden dat dat/die goed(eren) bestemd was/waren tot het plegen van dat/die feit(en).
