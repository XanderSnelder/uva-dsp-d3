

Rechtbank Rotterdam


Team straf 3



Parketnummer: 10/133435-18
Datum uitspraak: 17 april 2019.
Tegenspraak




Vonnis van de rechtbank Rotterdam meervoudige kamer voor strafzaken in de zaak tegen de verdachte:





          [naam verdachte]
        

geboren te [geboorteplaats verdachte] op [geboortedatum verdachte]  
ingeschreven in de basisregistratie personen op het adres 

        [adres verdachte] [woonplaats verdachte]  
raadsman mr. H. Raza advocaat te Rotterdam.





1Onderzoek op de terechtzitting
Gelet is op het onderzoek op de terechtzitting van 3 april 2019.



2Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage aan dit vonnis gehecht.



3Eis officier van justitie
De officier van justitie mr. H.A. van Wijk heeft gevorderd:


bewezenverklaring van het onder 1 2 en 3 ten laste gelegde;


veroordeling van de verdachte tot een gevangenisstraf voor de duur van 30 maanden met aftrek van voorarrest.





4Waardering van het bewijs

4.1.

Vrijspraak


4.1.1.


Standpunt officier van justitie

De officier van justitie baseert haar standpunt onder andere op de bevindingen van verbalisanten die bij het binnentreden van de woning de verdachte samen met medeverdachten [naam medeverdachte 1] en [naam medeverdachte 2] aantroffen in de patio. Voorts zijn op diverse plaatsen in de woning verdovende middelen versnijdingsmiddelen en een grote hoeveelheid contant geld aangetroffen. Aangezien deze goederen open en bloot in de woning lagen kan het niet anders dan dat verdachte samen met de medeverdachten wetenschap en de beschikkingsmacht hierover heeft gehad. Van de aangetroffen goederen is door het NFI vastgesteld dat dit verdovende middelen (cocaïne en heroïne) en versnijdingsmiddelen (paracetamol) betroffen.     



4.1.1.


Beoordeling

De rechtbank is van oordeel dat niet wettig en overtuigend bewezen kan worden dat de verdachte de onder 1 2 en 3 tenlastegelegde feiten heeft begaan. De rechtbank overweegt daartoe als volgt. 



Op 7 juli 2018 heeft de politie naar aanleiding van een anonieme melding onderzoek gedaan naar de woning aan de [adres delict] . In de woning is een vijftal verdachten onder wie verdachte aangetroffen. Bij een doorzoeking in de woning zijn in diverse ruimten vervolgens verdovende middelen versnijdingsmiddelen en een grote hoeveelheid contant geld aangetroffen. 



De verdachte ontkent te hebben geweten van de aangetroffen goederen en verklaart niet te kunnen weten wat er zich allemaal in het huis van een ander afspeelt. 



Hoewel de omstandigheden waaronder de verdovende middelen de versnijdingsmiddelen en het contante geldbedrag in de woning zijn aangetroffen vraagtekens oproepen is de rechtbank van oordeel dat het dossier onvoldoende bewijs bevat waaruit blijkt dat de verdachte op de hoogte was van de aanwezigheid van die goederen in de woning en daarover ook – alleen of samen met anderen - kon beschikken. De enkele aanwezigheid van de verdachte in de woning waarin de drugs het geld en de versnijdingsmiddelen lagen is onvoldoende om te komen tot een bewezenverklaring van het onder 1 2 en 3 ten laste gelegde.



4.1.2.


Conclusie

De rechtbank acht niet wettig en overtuigend bewezen dat de verdachte het onder 1 2 en 3 primair en subsidiair tenlastegelegde heeft begaan. De verdachte wordt daarom van het tenlastegelegde integraal vrijgesproken.  






5Bijlagen
De in dit vonnis genoemde bijlage maakt deel uit van dit vonnis.



6Beslissing
De rechtbank:


verklaart niet bewezen dat de verdachte de onder 1 2 en 3 primair en subsidiair ten laste gelegde feiten heeft begaan en spreekt de verdachte daarvan vrij;



heft op het bevel tot voorlopige hechtenis van de verdachte die bij eerdere beslissing is geschorst.








Dit vonnis is gewezen door:
mr. G.M. Munnichs voorzitter
en mrs. A.M.H. Geerars en J. Bergen rechters
in tegenwoordigheid van mr. L.M. van Herwijnen griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.




Bijlage




Tekst tenlastelegging




Aan de verdachte wordt ten laste gelegd dat



1.
hij op of omstreeks 7 juli 2018 te Rotterdam tezamen en in vereniging met een of meer anderen althans alleen opzettelijk heeft bereid en/of bewerkt en/of verwerkt en/of vervaardigd en/of opzettelijk aanwezig heeft gehad:

- ongeveer 33004 gram in elk geval een hoeveelheid van een materiaal

bevattende cocaïne zijnde cocaïne een middel als bedoeld in de bij de 
Opiumwet behorende lijst I dan wel aangewezen krachtens het vijfde lid 
van artikel 3a van die wet en/of

- ongeveer 2593 gram in elk geval een hoeveelheid van een materiaal bevattende heroïne zijnde heroïne een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;


2.
hij op of omstreeks 7 juli 2018 te Rotterdam tezamen en in vereniging met een ander of anderen althans alleen om een feit bedoeld in het vierde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of vervaardigen van een of meer (grote) hoeveelheden cocaïne en/of heroïne in elk geval een hoeveelheid van een materiaal bevattende cocaïne en/of 
heroïne zijnde cocaïne en/of heroïne (een) middel(en) vermeld op de bij de Opiumwet behorende lijst I voor te bereiden en/of te bevorderen

- 164084 gram paracetamol althans een (grote) hoeveelheid 
versnijdingsmiddel(en) en/of
- twee althans een of meerdere drukpersen en/of
- een inpakmachine

voorhanden heeft gehad waarvan verdachte en/of verdachtes mededader(s) 
wist(en) of ernstige redenen had(den) te vermoeden dat dat/die bestemd 
was/waren tot het plegen van dat/die feit(en);



3.
hij  op of omstreeks 7 juli 2018 te Rotterdam althans in Nederland tezamen en in vereniging met een ander of anderen althans alleen van onderstaand(e) voorwerp(en) de werkelijke aard de herkomst de vindplaats de vervreemding en/of de verplaatsing heeft verborgen en/of verhuld dan wel heeft verborgen en/of verhuld wie de rechthebbende op 
onderstaand(e) voorwerp(en) was of wie onderstaand(e) voorwerp(en) voorhanden had en/of onderstaand(e) voorwerp(en) heeft verworven en/of voorhanden heeft gehad en/of heeft overgedragen en/of  omgezet of van onderstaand(e) voorwerp(en) gebruik heef gemaakt
te weten een geldbedrag van 136.790- euroterwijl hij verdachte en/of zijn mededader(s) wist(en) althans redelijkerwijs had(den) moeten vermoeden dat dat voorwerp geheel of 
gedeeltelijk - onmiddellijk of middellijk - afkomstig was uit enig misdrijf;



subsidiair althans indien het vorenstaande niet tot een veroordeling mocht 



of zou kunnen leiden:



hij  op of omstreeks 7 juli 2018 te Rotterdam althans in Nederland tezamen en in vereniging met een ander of anderen althans alleen een voorwerp te weten een geldbedrag van 136.790- euro heeft verworven en/of voorhanden heeft gehad terwijl hij verdachte en/of zijn mededader(s) wist(en) althans redelijkerwijs had(den) moeten vermoeden dat dat voorwerp onmiddellijk afkomstig was uit enig eigen misdrijf;


