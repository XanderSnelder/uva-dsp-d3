

RECHTBANK MAASTRICHT
Sector Strafrecht 


Parketnummer: 03/008129-04

Datum uitspraak: 23 december 2004

Dit vonnis is naar aanleiding van het onderzoek op de terechtzittingen van 23 en 25 november 2004 en 9 december 2004 op tegenspraak gewezen door de meervoudige kamer voor strafzaken in de zaak tegen


[naam verdachte]
geboren te [geboorteplaats] op [geboortedatum verdachte]
thans gedetineerd in de Penitentiaire Inrichting Limburg Zuid – Huis van Bewaring Overmaze te Maastricht.


De tenlastelegging

Aan de verdachte is na wijziging van de tenlastelegging ten laste gelegd dat


1. 
hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in het arrondissement Maastricht althans in Nederland en/of in België tezamen en in vereniging met een ander of anderen althans alleen meermalen om een feit bedoeld in het derde of vierde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of binnen en/of buiten het grondgebied van Nederland brengen van materiaal bevattende MDA en/of MDMA en/of N-ethyl MDA (=MDEA) en/of amfetamine zijnde MDA en/of MDMA en/of N-ethyl MDA (=MDEA) en/of amfetamine een middel vermeld op de bij de Opiumwet behorende lijst I voor te bereiden en/of te bevorderen 
- hoeveelheden of een hoeveelheid van een materiaal bevattende magnesiumstearaat en/of
- hoeveelheden of een hoeveelheid van een materiaal bevattende zoutzuur en/of 
- hoeveelheden of een hoeveelheid van een materiaal bevattende lactose en/of
- hoeveelheden of een hoeveelheid van een materiaal bevattende coffeïne en/of
- hoeveelheden of een hoeveelheid microcelac 
in elk geval grondstoffen en/of chemicaliën 
en/of gereedschappen en/of instrumenten
voorhanden heeft gehad waarvan verdachte en/of verdachtes mededader(s) wist(en) of ernstige redenen had(den) te vermoeden dat die bestemd was/waren tot het plegen van dat/die feit(en);


Subsidiair althans indien het vorenstaande niet tot een veroordeling mocht of zou kunnen leiden dat:


hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in het arrondissement Maastricht althans in Nederland althans in België tezamen en in vereniging met anderen of een ander althans alleen heeft deelgenomen aan het handelsverkeer zonder Onze Minister onverwijld in kennis te stellen dat geregistreerde stoffen die in de handel zullen worden gebracht of vervaardigd of voor de in- uit- of doorvoer zijn bestemd misbruikt kunnen of zullen worden voor de illegale vervaardiging 
van verdovende middelen of psychotrope stoffen;



2. 
hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in het arrondissement Maastricht meermalen althans eenmaal tezamen en in vereniging met een ander of anderen althans alleen (telkens) opzettelijk binnen het grondgebied van Nederland heeft gebracht hoeveelheden of een hoeveelheid van een materiaal bevattende MDA en/of MDMA en/of N-ethyl MDA (=MDEA) en/of amfetamine zijnde MDA en/of MDMA en/of N-ethyl MDA (=MDEA) en/of amfetamine telkens een middel vermeld op de bij de Opiumwet behorende lijst I;



3. 
hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in het arrondissement Maastricht althans in Nederland en/of in België en/of in Duitsland meermalen althans eenmaal (telkens) tezamen en in vereniging met een ander of anderen althans alleen opzettelijk buiten het grondgebied van Nederland heeft gebracht als bedoeld in artikel 1 lid 5 van de Opiumwet hoeveelheden of een hoeveelheid van een materiaal bevattende cocaïne zijnde cocaïne een middel vermeld op de bij die wet behorende lijst I immers heeft verdachte opzettelijk hoeveelheden of een hoeveelheid cocaïne vervoerd of doen vervoeren met bestemming het buitenland;



4. 
hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in het arrondissement Maastricht althans in Nederland en/of in België en/of in de Bondsrepubliek Duitsland tezamen en in vereniging met een ander of anderen althans alleen meermalen althans eenmaal (telkens) opzettelijk heeft verkocht en/of afgeleverd en/of verstrekt en/of vervoerd in elk geval (telkens) opzettelijk aanwezig heeft gehad een hoeveelheid van een materiaal bevattende MDA en/of MDMA en/of N-ethyl MDA (=MDEA) en/of amfetamine en/of cocaïne zijnde MDA en/of MDMA en/of N-ethyl MDA (=MDEA) en/of amfetamine en/of cocaïne (telkens) een middel vermeld op de bij de Opiumwet behorende lijst I;



5. 
hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in het arrondissement Maastricht althans in Nederland tezamen en in vereniging met een ander of anderen althans alleen opzettelijk buiten het grondgebied van Nederland heeft gebracht als bedoeld in artikel 1 lid 5 van de Opiumwet een hoeveelheid hennep en/of een hoeveelheid van een gebruikelijk vast mengsel van hennephars en plantaardige elementen van hennep (hasjiesj) waaraan geen andere substanties zijn toegevoegd zijnde hennep en hasjiesj (telkens) een middel vermeld op de bij die wet behorende lijst II immers heeft verdachte opzettelijk een hoeveelheid hennep en/of hasjiesj vervoerd of doen vervoeren met bestemming de Bondsrepubliek Duitsland;



6. 
hij in of omstreeks de periode van 1 oktober 2001 tot en met 25 mei 2004 in de gemeente Maastricht althans in Nederland en/of in België tezamen en in vereniging met anderen of een ander althans alleen heeft deelgenomen aan een organisatie te weten een samenwerkingsverband van natuurlijke personen welke organisatie tot oogmerk had het plegen van misdrijven namelijk het (meermalen) (telkens) opzettelijk binnen en/of buiten het grondgebied van Nederland brengen bereiden bewerken verwerken verkopen afleveren verstrekken vervoeren vervaardigen en/of aanwezig hebben van middelen of een middel als vermeld op de bij de Opiumwet behorende lijst I en II terwijl hij verdachte leider van die organisatie was.



De vrijspraak
De rechtbank acht niet wettig en overtuigend bewezen hetgeen aan de verdachte onder 3 4 en 5 is ten laste gelegd. De verdachte moet hiervan worden vrijgesproken.



De bewezenverklaring
De rechtbank acht wettig en overtuigend bewezen dat de verdachte het onder 1 primair 2 en 6  ten laste gelegde heeft begaan met dien verstande dat



1. 
hij in de periode van 1 oktober 2001 tot en met 25 mei 2004 in de gemeente Maastricht en/of in België tezamen en in vereniging met anderen meermalen om een feit bedoeld in het derde of vierde lid van artikel 10 van de Opiumwet te weten het opzettelijk bereiden bewerken verwerken vervoeren en binnen het grondgebied van Nederland brengen van materiaal bevattende MDA en/of MDMA en/of N-ethyl MDA (=MDEA) en/of amfetamine zijnde MDA en MDMA en N-ethyl MDA (=MDEA) en amfetamine middelen vermeld op de bij de Opiumwet behorende lijst I voor te bereiden en/of te bevorderen 
- een hoeveelheid van een materiaal bevattende magnesiumstearaat of
- een hoeveelheid van een materiaal bevattende lactose of
- een hoeveelheid van een materiaal bevattende coffeïne of
- een hoeveelheid microcelac 
en gereedschappen en/of instrumenten
voorhanden heeft gehad waarvan verdachte en verdachtes mededaders wisten dat die bestemd waren tot het plegen van die feiten.



2. 
hij in de periode van 1 oktober 2001 tot en met 25 mei 2004 in het arrondissement Maastricht meermalen opzettelijk binnen het grondgebied van Nederland heeft gebracht hoeveelheden of een hoeveelheid van een materiaal bevattende MDA en/of MDMA en/of N-ethyl MDA (=MDEA) en/of amfetamine zijnde MDA en MDMA en N-ethyl MDA (=MDEA) en amfetamine middelen vermeld op de bij de Opiumwet behorende lijst I.



6. 
hij in de periode van 1 oktober 2001 tot en met 25 mei 2004 in de gemeente Maastricht en/of in België tezamen en in vereniging met anderen heeft deelgenomen aan een organisatie te weten een samenwerkingsverband van natuurlijke personen welke organisatie tot oogmerk had het plegen van misdrijven namelijk het opzettelijk binnen het grondgebied van Nederland brengen bereiden bewerken verwerken afleveren vervoeren van middelen of een middel als vermeld op de bij de Opiumwet behorende lijst I terwijl hij verdachte leider van die organisatie was.



Bijzondere overweging ten aanzien van het bewijs
De rechtbank acht bewezen dat sprake is van een gestructureerd samenwerkingsverband waarin een aantal personen een vaste rol vervulde en waarvan de verdachte leider was. Uit het onderzoek ter terechtzitting is gebleken dat de verdachte samen met anderen te weten [J.] [M.] en [S.] xtc-pillen produceerde waarbij door de verdachten grondstoffen werden aangeleverd xtc-pillen werden geproduceerd en de xtc-pillen werden afgeleverd. De samenwerking tussen al deze personen had een duurzaam karakter. In de loop van de in de dagvaarding bewezenverklaarde periode is een reeks soortgelijke feiten gepleegd ten aanzien waarvan telkens dezelfde werkwijze werd gevolgd.
Binnen deze organisatie vervulde de verdachte een leidinggevende rol nu hij van hen de meeste bestellingen aanbracht zorgde voor de aanvoer van alle vulstoffen en instrumenten ten behoeve van de productie heeft geleverd. Blijkens de stukken heeft de verdachte de meeste samenstellingen van de bestellingen en de recepten daarvan op briefjes geschreven als werkinstructie bestemd voor de andere leden. Ook is het verdachte die samen met [J.] besloten had om de productielocatie te verhuizen. Tot slot neemt de rechtbank in aanmerking dat de verdachte een derde van de winst kreeg terwijl de overige twee derde verdeeld werd tussen de andere drie deelnemers van de criminele organisatie. 
Het oogmerk van de organisatie was het vervaardigen van harddrugs en het onder andere binnen het grondgebied van Nederland brengen daarvan. 



De partiële vrijspraak
De rechtbank acht niet bewezen hetgeen aan de verdachte onder 1 primair 2 en 6 meer of anders is ten laste gelegd. De verdachte moet hiervan worden vrijgesproken.



De bewijsmiddelen
De rechtbank grondt haar overtuiging dat de verdachte de hierboven omschreven feiten heeft begaan op feiten en omstandigheden die in de bewijsmiddelen zijn vervat.

 

De kwalificatie
Het bewezenverklaarde levert op strafbare feiten welke moeten worden gekwalificeerd als volgt.

 

Feit 1 primair: 
medeplegen van: om een feit bedoeld in het derde of vierde lid van artikel 10 van de Opiumwet voor te bereiden of te bevorderen vervoermiddelen of stoffen voorhanden hebben waarvan hij weet of ernstige reden heeft om te vermoeden dat zij bestemd zijn tot het plegen van dat feit meermalen gepleegd 

 

Feit 2:
medeplegen van opzettelijk handelen in strijd met een in artikel 2 onder A van de Opiumwet gegeven verbod 

 

Feit 6: 
deelneming aan een organisatie die tot oogmerk heeft het plegen van misdrijven terwijl hij daaraan leiding heeft gegeven 



De strafbaarheid van de verdachte
Er is geen omstandigheid aannemelijk geworden die de strafbaarheid uitsluit. De verdachte is derhalve strafbaar.



De redengeving van de op te leggen straf
De officier van justitie heeft ter terechtzitting gevorderd dat de verdachte ter zake van de feiten onder 1 primair 2 en 6 zal worden veroordeeld tot een onvoorwaardelijke gevangenisstraf voor de duur van negen jaren met aftrek conform het bepaalde in artikel 27 van het Wetboek van Strafrecht. 


De raadsman heeft geconcludeerd tot vrijspraak van de tenlastegelegde feiten.

De rechtbank heeft bij de bepaling van de op te leggen straf gelet op de aard en ernst van hetgeen bewezen is verklaard op de omstandigheden waaronder het bewezenverklaarde is begaan en op de persoon van de verdachte zoals een en ander uit het onderzoek ter terechtzitting naar voren is gekomen.

Naar het oordeel van de rechtbank kan niet worden volstaan met een andere of lichtere sanctie dan een straf welke onvoorwaardelijke vrijheidsbeneming voor de hierna te vermelden duur met zich brengt. Daarbij is rekening gehouden met de ernst van het bewezen verklaarde in verhouding tot andere strafbare feiten alsmede het belang van een juiste normhandhaving.


Voorts is in het bijzonder het volgende in aanmerking genomen.
De verdachte heeft zich schuldig gemaakt aan het leidinggeven aan een criminele organisatie die het oogmerk had de gebruikersmarkt voor harddrugs te voorzien van die drugs. De verdachte had hierbij een dominante rol en was uitsluitend gericht op eigen geldelijk gewin. 
Het produceren van MDMA is daarbij schadelijk voor het milieu vanwege de wijze waarop chemische afvalstoffen van dergelijke productieprocessen vaak illegaal worden afgevoerd in het openbare riool dan wel middels lozingen in openbare wateren of dumping in de openbare ruimte. 
MDMA is bovendien een stof die een groot gevaar vormt voor de volksgezondheid. Tevens heeft de handel in drugs een aanzuigende werking voor vele vormen van criminaliteit en bezorgt ook veel overlast voor de maatschappij. De bewezenverklaarde feiten dienen dan ook zwaar bestraft te worden.



De toepasselijke wettelijke bepalingen
De op te leggen straf is gegrond op de artikelen  47 57 en 140(oud) van het Wetboek van Strafrecht en de artikelen 2 10 en 10a van de Opiumwet.



DE BESLISSINGEN:
De rechtbank


- verklaart niet wettig en overtuigend bewezen dat de verdachte het onder 3 4 en 5  ten laste gelegde heeft begaan en spreekt hem daarvan vrij;

- verklaart wettig en overtuigend bewezen dat de verdachte het onder 1 primair 2 en 6  ten laste gelegde zoals hiervoor is omschreven heeft begaan;

- verklaart niet bewezen hetgeen aan de verdachte onder 1 primair 2 en 6 meer of anders is ten laste gelegd dan hierboven is bewezen verklaard en spreekt hem daarvan vrij;

- verklaart dat het bewezenverklaarde de hiervoor vermelde strafbare feiten oplevert en dat de verdachte strafbaar is;

- veroordeelt de verdachte voor het hiervoor bewezenverklaarde tot een gevangenisstraf voor de tijd van VIJF JAREN; 

- beveelt dat de tijd door de veroordeelde voor de tenuitvoerlegging van deze uitspraak in verzekering en in voorlopige hechtenis doorgebracht bij de uitvoering van de aan veroordeelde opgelegde gevangenisstraf geheel in mindering zal worden gebracht.

Dit vonnis is aldus gewezen door mr. A.M. Schutte voorzitter mr. A.M.A. Eijck en mr. M.C.A.E. van Binnebeke rechters in tegenwoordigheid van mr. E.M. Wijckerheld Bisdom griffier en uitgesproken ter openbare terechtzitting van deze rechtbank op 23 december 2004.
