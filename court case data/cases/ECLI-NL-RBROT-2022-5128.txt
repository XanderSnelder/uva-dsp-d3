

Rechtbank Rotterdam


Team straf 2



Parketnummer: 10-113072-20 
Datum uitspraak: 22 juni 2022
Tegenspraak




Vonnis van de rechtbank Rotterdam meervoudige kamer voor strafzaken in de zaak tegen de verdachte:





          [naam verdachte]
        
geboren op [geboortedatum verdachte] te [geboorteplaats verdachte] 
ingeschreven in de basisregistratie personen op het adres:

        [adres verdachte]  [postcode verdachte] [woonplaats verdachte] 
raadsman mr. T. van Nimwegen advocaat te Tilburg.




1.Onderzoek op de terechtzitting
Gelet is op het onderzoek op de terechtzitting van 8 juni 2022.



2.Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht.



3.Eis officier van justitie
De officier van justitie mr. E. van Veen heeft gevorderd:


vrijspraak van het onder 2 ten laste gelegde;


bewezenverklaring van het onder 1 3 4 en 5 ten laste gelegde;


veroordeling van de verdachte voor de feiten 1 3 en 4 tot een gevangenisstraf voor de duur van 7 maanden alsmede een ontzegging van de rijbevoegdheid voor de duur van 3 jaren met aftrek. Ten aanzien van het onder 5 ten laste gelegde overtreding heeft de officier van justitie de oplegging geëist van een geldboete van € 750 te vervangen door 15 dagen hechtenis.





4.Waardering van het bewijs

4.1.


Vrijspraak zonder nadere motivering

Met de officier van justitie en de verdediging is de rechtbank van oordeel dat het onder 2 ten laste gelegde niet wettig en overtuigend is bewezen zodat de verdachte daarvan zonder nadere motivering zal worden vrijgesproken.



4.2.


Bewezenverklaring zonder nadere motivering

Het onder 5 ten laste gelegde zal zonder nadere bespreking bewezen worden verklaard.



4.3.

Bewijswaardering


4.3.1.

Standpunt verdediging



Ten aanzien van de feiten 1 en 3 heeft verdachte ontkend dat hij heeft gereden onder invloed van drugs. Verdachte heeft op zitting verklaard in het geheel geen GHB te hebben gebruikt en enkele dagen voor de ten laste gelegde datum cocaïne te hebben gebruikt maar niet op die dag zelf. Namens de verdachte is ten aanzien van feit 3 voorts aangevoerd dat er twijfel bestaat of het bloed dat is onderzocht wel het bloed van de verdachte betreft omdat het proces-verbaal aanwijzingen bevat dat de bloedmonsters mogelijk zijn verwisseld en de gemeten resultaten GHB en cocaïne dus geen betrekking hebben op verdachte. Deze onduidelijkheden kunnen niet als kennelijke schrijffouten worden aangemerkt. Er dient een vrijspraak te volgen voor feit 3. Ten aanzien van feit 4 heeft de verdachte verklaard niet te hebben bemerkt dat er sprake is geweest van schade omdat de aanrijding/schade van minimale aard/intensiteit is geweest. 




4.3.2.


Beoordeling en conclusie


Ten aanzien van de feiten 1 en 3





Bruikbaarheid resultaten bloedonderzoek verdachte




De raadsman heeft bepleit dat de resultaten van het bloedonderzoek niet gebruikt kunnen worden als bewijsmiddel. Door de onduidelijkheden in het dossier is de kans reëel aanwezig dat de resultaten geen betrekking hebben op het bloed dat is afgenomen van verdachte. 



De rechtbank stelt ter zake de bloedafname en het verdere onderzoek ervan het volgende vast. Uit het proces-verbaal rijden onder invloed [nummer proces-verbaal] volgt dat 
de SIN-stickers van de bloedmonsters van de verdachte de volgende nummers hebben gekregen; [SIN-nummer 1] Analyse en [SIN-nummer 2] Tegenonderzoek. 
Deze Sporen Identificatie Nummers (SIN-stickers) zijn ook op dit proces-verbaal aangebracht. In de tekst van het proces-verbaal zelf waar wordt gesproken over de SIN-sticker "Analyse" met het nummer [SIN-nummer 2] en SIN-sticker "Tegenonderzoek" met het nummer [SIN-nummer 3] moet dan ook sprake zijn van vergissing die moet worden gehouden voor een kennelijke verschrijving. 
De rechtbank stelt vast dat in het rapport van het Maasstad Ziekenhuis dezelfde nummers staan vermeld te weten [SIN-nummer 1] ; Bloed van [naam verdachte] en [SIN-nummer 2] ;
Bloed van [naam verdachte] bestemd voor eventueel tegenonderzoek als de op het proces-verbaal [nummer proces-verbaal] aangebrachte SIN-stickers.
De onduidelijkheden die de raadsman heeft geschetst zijn in essentie terug te voeren op de verschillende SIN-nummers van resp. het bloedblok (houder van de twee buisjes met veneus bloed van verdachte) en de twee nummers die horen bij de buisjes waarin het door de arts afgenomen bloed is veiliggesteld ten behoeve van het latere onderzoek. Het formulier dat de afname door de arts beschrijft noemt dezelfde nummers als het analyseverslag. Uit het analyseverslag blijkt verder dat de bloedmonsters tijdig en in goede orde zijn ontvangen en binnen de geldende kaders zijn onderzocht. Verder volgt uit het dossier dat de resultaat tijdig en op de voorgeschreven wijze kenbaar is gemaakt aan verdachte. Dit alles maakt dat de resultaten van dit onderzoek dus gebruikt kunnen worden als bewijsmiddel in deze zaak. 



Op zitting is de verdachte geconfronteerd met de uitslag van het bloedonderzoek waaruit volgt dat verdachte ten tijde van het ongeval onder invloed heeft verkeerd van drugs. Verdachte heeft ontkend die dag drugs te hebben gebruikt. Op zitting is de verdachte door de rechtbank geconfronteerd met gegevens van de Jellinek betreffende de afbraak-/halfwaardetijd van drugs in het menselijk lichaam. Deze gegevens vallen overduidelijk niet te rijmen met hetgeen de verdachte ten aanzien van zijn drugsgebruik heeft verklaard. Verdachte heeft dan ook geen aannemelijke verklaring kunnen geven ten aanzien van die gegevens en de uitslag van het verrichtte bloedonderzoek.
De rechtbank acht dan ook bewezen dat de verdachte duidelijk onder invloed van verdovende middelen verkeerde toen hij als bestuurder van de Porsche op de Haarstraat niet de bocht naar links heeft genomen maar rechtdoor is gereden het trottoir op van de Arkelstraat. Verdachte was ter plaatse bekend met de verkeerssituatie en heeft voorafgaand aan het ongeval kunnen zien dat er juist op dat moment op die stoep mensen liepen. Dit had tot extra voorzichtigheid bij de verdachte moeten leiden. Hij is rechtdoor gereden en heeft daarbij een voetganger geraakt [naam slachtoffer 1]  die daar liep met een kinderwagen. Zij kwam vervolgens klem te zitten tussen de auto van de verdachte en een muur van een woning. Zij heeft daarbij aanzienlijk letsel opgelopen. Dit alles maakt dat verdachte zeer onvoorzichtig en onoplettend heeft gereden.



De rechtbank acht ten aanzien van het onder 1 ten laste gelegde feit bewezen dat het door het lichamelijk letsel dat slachtoffer [naam slachtoffer 1] bij het verkeersongeval heeft opgelopen als zwaar lichamelijk letsel kan worden aangemerkt. Een operatie was noodzakelijk om de bovenbeenbreuk door middel van een metalen implantaat te fixeren. Uit de verklaring die op zitting namens het slachtoffer is voorgelezen volgt dat zij nog steeds fysieke klachten ondervindt en dus na ruim twee jaar nog steeds niet volledig is hersteld. 



Conclusie:



De rechtbank acht wettig en overtuigend bewezen dat verdachte beide feiten begaan. 





Ten aanzien van feit 4

Op grond van de inhoud van de in bijlage II genoemde bewijsmiddelen acht de rechtbank het feit wettig en overtuigend bewezen. Verdachte is na de aanrijding/botsing door een getuige nadrukkelijk gewezen op het feit dat hij tegen een andere auto aan stond geparkeerd. Hij had daarna zijn identiteit kenbaar moeten maken. Deze getuige heeft nadat verdachte wegreed zonder zijn identiteit bekend te maken een briefje achtergelaten op de auto die beschadigd was geraakt bij het ongeval. De eigenaar van die auto heeft aangifte gedaan van het verlaten van de plaats van het ongeval nadat schade aan de auto was toegebracht. Uit de verkeersongevallenanalyse komt een meer dan slechts minimaal schadebeeld naar voren die bovendien past bij een botsing/aanrijding tussen de voertuigen van de verdachte en de aangever. Verdachte is na de aanrijding/botsing vervolgens weggereden terwijl hij wist dat hij aan een ander voertuig schade had toegebracht. Het verweer wordt verworpen.





4.4.


Bewezenverklaring

In bijlage II heeft de rechtbank de inhoud van wettige bewijsmiddelen opgenomen houdende voor de bewezenverklaring redengevende feiten en omstandigheden. Op grond daarvan en op grond van de redengevende inhoud van het voorgaande is wettig en overtuigend bewezen dat de verdachte het onder 1 primair 3 en 4 ten laste gelegde heeft begaan.



In bijlage III heeft de rechtbank een opgave gedaan van wettige bewijsmiddelen houdende voor de bewezenverklaring redengevende feiten en omstandigheden. Met deze opgave wordt volstaan nu de verdachte het bewezen verklaarde heeft bekend en geen verweer is gevoerd dat strekt tot vrijspraak. Op grond daarvan is wettig en overtuigend bewezen dat de verdachte het onder 5 ten laste gelegde heeft begaan.



De verdachte heeft de bewezen verklaarde feiten op die wijze begaan dat:



1
hij op 22 februari 2020 te Gorinchem als verkeersdeelnemer namelijk 
als bestuurder van een motorrijtuig (personenauto) zich zodanig heeft gedragen 
dat een aan zijn schuld te wijten verkeersongeval heeft plaatsgevonden door met 
dat motorrijtuig zeer onvoorzichtig en onoplettend en 
onachtzaam te rijden op de Haarstraat en de Arkelstraat
welk genoemd rijgedrag hierin heeft bestaan dat hij verdachte toen daar
-rijdend op de Haarstraat zijn aandacht niet voortdurend op de weg en/of het 
verkeer vóór hem heeft gehouden en
-(aldus rijdende) niet het verloop van de rijbaan van die Haarstraat heeft gevolgd te 
weten een (haakse) bocht naar links en-in die bocht rechtdoor is gereden over het trottoir van de Arkelstraat en
-niet tijdig heeft opgemerkt dat een voetganger genaamd [naam slachtoffer 1]  
aldaar op het trottoir liep met een kinderwagen en
-tegen die [naam slachtoffer 1] is aangereden waardoor die [naam slachtoffer 1] door het voertuig van verdachte 
tegen de gevel van een woonpand werd gedrukt/geklemd
als gevolg waarvan die [naam slachtoffer 1] zwaar lichamelijk letsel (te weten een breuk van het 
linker bovenbeen)  werd toegebracht zulks terwijl hij verdachte dat motorrijtuig heeft bestuurd na het gebruik van 
cocaïne en GHB




3
hij op 22 februari 2020 te Gorinchem
een motorrijtuig (personenauto) heeft bestuurd 
na gebruik van een of meer in artikel 2 van het Besluit alcohol drugs en 
geneesmiddelen in het verkeer aangewezen stoffen als bedoeld in artikel 8 eerste 
lid van de Wegenverkeerswet 1994 te weten cocaïne en GHB
terwijl ingevolge een onderzoek in de zin van artikel 8 van de WVW94 het gehalte in 
zijn bloed bij iedere aangewezen stoffen vermelde meetbare stoffen 61 microgram 
cocaïne per liter bloed en 63 milligram GHB per liter bloed bedroeg  
telkens zijnde hoger dan de in artikel 3 van het genoemd Besluit bij die stoffen 
afzonderlijk vermelde grenswaarde



4
hij als degene door wiens gedraging een verkeersongeval was veroorzaakt welke 
gedraging hij als bestuurder van een motorrijtuig (personenauto) had verricht en 
welk verkeersongeval had plaatsgevonden in Gorinchem op de Bagijnenwal op 
 22 februari 2020 de plaats van dat ongeval heeft verlaten terwijl bij 
dat ongeval naar hij wist aan een ander (te
weten [naam slachtoffer 2] ) schade was toegebracht




5
hij op 22 februari 2020 te Gorinchem als bestuurder van een voertuig 
(personenauto) daarmee rijdende op de voor het openbaar verkeer openstaande 
wegen de Vijfde Uitgang en de Spijksedijk zich 
zodanig heeft gedragen dat gevaar op die wegen werd veroorzaakt  en het verkeer op die wegen werd gehinderd welk gedrag hierin heeft bestaan dat hij verdachte toen daar
-op die bovengenoemde wegen steeds (zeer) langzaam heeft gereden en 
onnodig is gaan stilstaan en steeds optrok en vervolgens weer remde en
-op de Spijksedijk een bocht naar rechts zodanig ruim heeft genomen dat een hem 
tegemoetrijdende fietser werd gehinderd en moest uitwijken en
- op de weghelft van het tegemoetkomende verkeer 
heeft gereden waardoor ander verkeer werd gehinderd en moest afremmen 
en/of moest stilstaan en
-op een rotonde zonder noodzaak is gaan stilstaan waarbij andere bestuurders de 
doorgang werd belemmerd




Hetgeen meer of anders is ten laste gelegd is niet bewezen. De verdachte moet ook daarvan worden vrijgesproken.





5.Strafbaarheid feiten
De bewezen feiten leveren op:



eendaadse samenloop van feiten 1 primair en 3:





overtreding van artikel 6 van de Wegenverkeerswet 1994 terwijl het een ongeval betreft waardoor een ander lichamelijk letsel wordt toegebracht en de schuldige verkeerde in de toestand bedoeld in artikel 8 vijfde lid van deze wet;




en




overtreding van artikel 8 vijfde lid van de Wegenverkeerswet 1994.





Feit 4


Overtreding van artikel 7 lid 1 onder b van Wegenverkeerswet 1994





Feit 5


Overtreding van artikel 5 Wegenverkeerswet 1994





Er zijn geen feiten of omstandigheden aannemelijk geworden die de strafbaarheid van de feiten uitsluiten.



De feiten zijn dus strafbaar.




6.Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit.


De verdachte is dus strafbaar.




7.Motivering straf en maatregel

7.1.


Algemene overweging

De straffen en de maatregel die aan de verdachte worden opgelegd zijn gegrond op de ernst van de feiten de omstandigheden waaronder de feiten zijn begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.




7.2.

Feiten waarop de straffen en de maatregel zijn gebaseerd



Verdachte heeft door zijn schuld een verkeersongeval veroorzaakt waarbij het slachtoffer ( [naam slachtoffer 1] ) zwaar lichamelijk letsel heeft opgelopen. Zij heeft kort voor het ongeval de kinderwagen waar zij achter liep een duw kunnen geven waardoor voorkomen is dat ook haar kind gewond is geraakt. Dat het slachtoffer en haar gezin tot op de dag van vandaag de nadelige gevolgen ondervinden van het ongeval is gebleken uit de slachtofferverklaring op zitting. 
Daarnaast is de verdachte op dezelfde datum na een aanrijding weggereden zonder zijn identiteit kenbaar te maken terwijl hij wist dat hij aan een ander voertuig schade had toegebracht. Verdachte heeft die dag tevens het overige wegverkeer gehinderd en in gevaar gebracht door zijn vreemd en onvoorspelbaar en aldus onverantwoordelijk rijgedrag. Verdachte verkeerde ten tijde van de feiten fors onder invloed van drugs. Dit zijn ernstige feiten die de rechtbank de verdachte aanrekent. 



7.3.


Persoonlijke omstandigheden van de verdachte


Strafblad

De rechtbank heeft acht geslagen op een uittreksel uit de justitiële documentatie van 26 april 2022 waaruit blijkt dat de verdachte weliswaar eerder is veroordeeld voor andersoortige strafbare feiten maar niet van recente datum.



7.4.


Conclusies van de rechtbank

Gelet op hetgeen de rechtbank hierboven heeft overwogen komt zij tot de volgende conclusies.



Gezien de ernst van de verkeersfouten en het zeer onverantwoordelijke rijgedrag van de verdachte acht de rechtbank het opleggen van een onvoorwaardelijke gevangenisstraf aangewezen. Deze straf dient als signaal aan de verdachte om zich niet opnieuw op een dergelijke wijze in het verkeer te begeven. Bij de bepaling van de duur van de 
gevangenisstraf heeft de rechtbank meer dan de officier van justitie acht geslagen op het tijdsverloop. Tevens heeft de rechtbank gelet op straffen die in min of meer vergelijkbare zaken zijn opgelegd. 



De verdachte heeft er ter terechtzitting geen blijk van gegeven inzicht te hebben in en daadwerkelijk verantwoordelijkheid te nemen voor zijn strafbare handelen. 



De rechtbank zal een deel van de voorgenomen straf voorwaardelijk opleggen. Dit voorwaardelijk strafdeel dient er ook voor te zorgen dat de verdachte in de toekomst niet opnieuw strafbare feiten zal plegen. Met de lange proeftijd beoogt de rechtbank tevens een blijvende gedragsverandering bij verdachte te bereiken. 



Voor het onder 5 bewezenverklaarde strafbare feit zal de rechtbank een geldboete van 750 euro opleggen. 



Alles afwegend acht de rechtbank de hierna te noemen gevangenisstraf en ontzegging van de bevoegdheid om motorrijtuigen te besturen  passend en geboden. 




Toepasselijke wettelijke voorschriften




Gelet is op de artikelen 14a 14b 14c 55 57 82 van het Wetboek van Strafrecht en de artikelen 175 176 177 en 179 van de Wegenverkeerswet 1994.





8.Bijlagen
De in dit vonnis genoemde bijlagen maken deel uit van dit vonnis.



9.Beslissing
De rechtbank:


verklaart niet bewezen dat de verdachte het onder 2 ten laste gelegde feit heeft begaan en spreekt de verdachte daarvan vrij;



verklaart bewezen dat de verdachte de onder 1 primair 3 4 en 5 ten laste gelegde feiten zoals hiervoor omschreven heeft begaan;



verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte ook daarvan vrij;



stelt vast dat het bewezen verklaarde oplevert de hiervoor vermelde strafbare feiten;



verklaart de verdachte strafbaar;



veroordeelt de verdachte voor de feiten 1 primair 3 en 4 tot een gevangenisstraf voor de duur van 6 maanden;



bepaalt dat van deze gevangenisstraf een gedeelte groot 3 maanden niet ten uitvoer zal worden gelegd tenzij de rechter later anders mocht gelasten;



verbindt hieraan een proeftijd die wordt gesteld op 3 jaren;  



tenuitvoerlegging kan worden gelast als de veroordeelde de  algemene voorwaarde niet naleeft;



stelt als algemene voorwaarde:
- de veroordeelde zal zich vóór het einde van de proeftijd niet aan een strafbaar feit schuldig maken;




t.a.v. feit 1 


ontzegt de verdachte de bevoegdheid motorrijtuigen te besturen voor de duur van 3 jaren;



bepaalt dat de duur van de ontzegging van de bevoegdheid motorrijtuigen te besturen wordt verminderd met de duur van de invordering en inhouding van het rijbewijs op grond van artikel 164 van de Wegenverkeerswet 1994;




t.a.v. feit 5 

veroordeelt de verdachte tot een geldboete van 750 euro bij gebreke van volledige betaling en volledig verhaal te vervangen door 15 dagen hechtenis.



Deze beslissing is genomen door mr. W.A.F. Damen voorzitter
en mr. M.J.M. van Beckhoven en mr. P.C. Tuinenburg rechters
in tegenwoordigheid van mr. C. van Wingerden griffier
en uitgesproken op de openbare terechtzitting op de datum die in de kop van dit vonnis is vermeld.



De griffier is buiten staat dit vonnis mede te ondertekenen.



Bijlage I 




Tekst tenlastelegging




Aan de verdachte wordt ten laste gelegd dat



1
hij op of omstreeks 22 februari 2020 te Gorinchem als verkeersdeelnemer namelijk 
als bestuurder van een motorrijtuig (personenauto) zich zodanig heeft gedragen 
dat een aan zijn schuld te wijten verkeersongeval heeft plaatsgevonden door met 
dat motorrijtuig zeer althans aanmerkelijk onvoorzichtig en/of onoplettend en/of 
onachtzaam en/of met aanmerkelijke verwaarlozing van de te dezen geboden 
zorgvuldigheid te rijden op de Haarstraat en/of de Arkelstraat
welk genoemd rijgedrag hierin heeft bestaan dat hij verdachte toen daar
-rijdend op de Haarstraat zijn aandacht niet voortdurend op de weg en/of het 
verkeer vóór hem heeft gehouden en/of
-gebruik heeft gemaakt van een mobiele telefoon en/of een/die mobiele telefoon in 
de hand heeft gehouden en/of
-(aldus rijdende) niet het verloop van de rijbaan van die Haarstraat heeft gevolgd te 
weten een (haakse) bocht naar links en/of
-in die bocht rechtdoor is gereden over het trottoir van de Arkelstraat en/of
-niet (tijdig) heeft opgemerkt dat een voetganger genaamd [naam slachtoffer 1]  
aldaar op het trottoir liep met een kinderwagen en/of
-tegen die [naam slachtoffer 1] is aangereden waardoor die [naam slachtoffer 1] door het voertuig van verdachte 
tegen de gevel van een woonpand werd gedrukt/geklemd
als gevolg waarvan die [naam slachtoffer 1] zwaar lichamelijk letsel (te weten een breuk van het 
linker bovenbeen) of zodanig lichamelijk letsel werd toegebracht dat daaruit 
tijdelijke ziekte of verhindering in de uitoefening van de normale bezigheden is 
ontstaan;
zulks terwijl hij verdachte dat motorrijtuig heeft bestuurd na het gebruik van 
cocaïne en GHB;



(art 6 Wegenverkeerswet 1994)



Subsidiair althans indien het vorenstaande niet tot een veroordeling mocht of zou 
kunnen leiden:



hij op of omstreeks 22 februari 2020 te Gorinchem als bestuurder van een 
motorrijtuig (personenauto) daarmee rijdende op de voor het openbaar verkeer 
openstaande wegen de Haarstraat en/of de Arkelstraat zich zodanig heeft 
gedragen dat gevaar op die weg/wegen werd veroorzaakt althans kon worden 
veroorzaakt en/of het verkeer op die weg/wegen werd gehinderd althans kon 
worden gehinderd;
welk gedrag hierin heeft bestaan dat hij verdachte toen daar
-rijdend op de Haarstraat zijn aandacht niet voortdurend op de weg en/of het 
verkeer vóór hem heeft gehouden en/of
-gebruik heeft gemaakt van een mobiele telefoon en/of een/die mobiele telefoon in 
de hand heeft gehouden en/of
-(aldus rijdende) niet het verloop van de rijbaan van die Haarstraat heeft gevolgd te 
weten een (haakse) bocht naar links en/of
-in die bocht rechtdoor is gereden over het trottoir van de Arkelstraat en/of
-niet (tijdig) heeft opgemerkt dat een voetganger genaamd [naam slachtoffer 1]  
aldaar op het trottoir liep met een kinderwagen en/of
-tegen die [naam slachtoffer 1] is aangereden waardoor die [naam slachtoffer 1] door het voertuig van verdachte 
tegen de gevel van een woonpand werd gedrukt/geklemd;



(art 5 Wegenverkeerswet 1994)



2
hij op of omstreeks 12 februari 2020 te Werkendam gemeente Altena als 
bestuurder van een motorrijtuig (personenauto) daarmee rijdende op de voor het 
openbaar verkeer openstaande weg de Werkensedijk zich zodanig heeft gedragen 
dat gevaar op die weg werd veroorzaakt althans kon worden veroorzaakt en/of het 
verkeer op die weg werd gehinderd althans kon worden gehinderd;
welk gedrag hierin heeft bestaan dat hij verdachte toen daar
-slingerend en/of met een hogere snelheid dan ter plaatse was toegestaan althans 
met een gelet op de wegsituatie te hoge snelheid heeft gereden en/of
-op de weghelft bestemd voor het hem tegemoetkomende verkeer heeft gereden 
en/of
-(aldus rijdende) niet voldoende rechts heeft gereden
waardoor twee fietsers moesten uitwijken en/of de berm in moesten rijden om een 
aanrijding te voorkomen;



(art 5 Wegenverkeerswet 1994)



3
hij op of omstreeks 22 februari 2020 te Gorinchem
een motorrijtuig (personenauto) heeft bestuurd of als bestuurder heeft doen 
besturen
na gebruik van een of meer in artikel 2 van het Besluit alcohol drugs en 
geneesmiddelen in het verkeer aangewezen stoffen als bedoeld in artikel 8 eerste 
lid van de Wegenverkeerswet 1994 te weten cocaïne en GHB
terwijl ingevolge een onderzoek in de zin van artikel 8 van de WVW94 het gehalte in 
zijn bloed bij iedere aangewezen stoffen vermelde meetbare stoffen 61 microgram 
cocaïne per liter bloed en 63 milligram GHB per liter bloed bedroeg in elk geval 
(telkens) zijnde hoger dan de in artikel 3 van het genoemd Besluit bij die stoffen 
afzonderlijk vermelde grenswaarde; 



(art 8 lid 5 Wegenverkeerswet 1994)



4
hij als degene door wiens gedraging een verkeersongeval was veroorzaakt welke 
gedraging hij als bestuurder van een motorrijtuig (personenauto) had verricht en 
welk verkeersongeval had plaatsgevonden in Gorinchem op/aan de Bagijnenwal op 
of omstreeks 22 februari 2020 de plaats van dat ongeval heeft verlaten terwijl bij 
dat ongeval naar hij wist of redelijkerwijs moest vermoeden aan een ander (te
weten [naam slachtoffer 2] ) schade was toegebracht;



(art 7 lid 1 ahf/ond a Wegenverkeerswet 1994 art 7 lid 1 ahf/ond b 
Wegenverkeerswet 1994)




5
hij op of omstreeks 22 februari 2020 te Gorinchem als bestuurder van een voertuig 
(personenauto) daarmee rijdende op de voor het openbaar verkeer openstaande 
wegen de Vijfde Uitgang en de Spijksedijk althans één van deze wegen zich 
zodanig heeft gedragen dat gevaar op die weg/wegen werd veroorzaakt althans kon 
worden veroorzaakt en/of het verkeer op die weg/wegen werd gehinderd althans 
kon worden gehinderd;
welk gedrag hierin heeft bestaan dat hij verdachte toen daar
-op die bovengenoemde weg/wegen steeds (zeer) langzaam heeft gereden en/of 
(onnodig) is gaan stilstaan en/of steeds optrok en vervolgens weer remde en/of
-(op de Spijksedijk) een bocht naar rechts zodanig ruim heeft genomen dat een hem 
tegemoetrijdende fietser werd gehinderd en/of moest uitwijken en/of
-meermaals althans éénmaal op de weghelft van het tegemoetkomende verkeer 
heeft gereden waardoor ander verkeer werd gehinderd en/of moest afremmen 
en/of moest stilstaan en/of
-op een rotonde zonder noodzaak is gaan stilstaan waarbij andere bestuurders de 
doorgang werd belemmerd;



(art 5 Wegenverkeerswet 1994)





