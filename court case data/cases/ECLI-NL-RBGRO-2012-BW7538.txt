

RECHTBANK GRONINGEN
Sector Strafrecht


parketnummer: 	18/670130-12 en 18/180065-10 (TUL)	(promis)

datum uitspraak: 25 mei 2012

op tegenspraak

raadsman: mr. C. Eenhoorn




V O N N I S

van de rechtbank Groningen meervoudige kamer voor strafzaken in de zaak tegen:



[verdachte]
geboren te [geboorteplaats] op [geboortedatum]
wonende te [adres].



Dit vonnis is gewezen naar aanleiding van het onderzoek op de terechtzittingen van
26 maart 2012 en 14 mei 2012. 



Tenlastelegging

Aan verdachte is ten laste gelegd dat:


1.


zij in de gemeente Loppersum op of omstreeks 14 december 2011
tezamen en in vereniging met een ander of anderen althans alleen opzettelijk
aanwezig heeft gehad ongeveer 1018 gram althans een hoeveelheid van een
materiaal bevattende cocaïne zijnde cocaïne een middel als bedoeld in de bij
de Opiumwet behorende lijst I dan wel aangewezen krachtens het vijfde lid van
artikel 3a van die wet;








2.


zij in de gemeente Loppersum in of omstreeks de periode van 1 november 2011
tot en met 14 december 2011 tezamen en in vereniging met een ander of
anderen althans alleen (telkens) opzettelijk heeft geteeld en/of bereid
en/of bewerkt en/of verwerkt in elk geval (telkens) opzettelijk aanwezig
heeft gehad hennepplanten en/of delen daarvan in elk geval een hoeveelheid
van meer dan 30 gram van een materiaal bevattende hennep
onder andere op 14 december 2011 een hoeveelheid van 172 hennepplanten en/of
een grote hoeveelheid van 752 gram henneptoppen althans een materiaal
bevattende hennep
zijnde hennep een middel als bedoeld in de bij de Opiumwet behorende lijst II
dan wel aangewezen krachtens het vijfde lid van artikel 3a van die wet;



3.


zij
in de gemeente Loppersum op of omstreeks 14 december 2011
tezamen en in vereniging met een ander of anderen althans alleen
een of meer wapens
en/of
onderdelen en/of hulpstukken van wapens die specifiek bestemd zijn voor die
wapens en van wezenlijke aard zijn
en/of
munitie
van categorie II en/of III
voorhanden heeft gehad



te weten (onder meer):
- een semi-automatisch kogelgeweer merk Sturm Ruger met een patroonmagazijn
en/of
- een enkelschots repeterend kogelgeweer met een 8 schots patroonmagazijn
merk Voere en/of
- een semi-automatisch kogelgeweer merk Browning Arms en/of
- een enkelschots repeterende grendelgeweer merk Mauser-Vergueiro en/of
- een semi-automatisch pistool merk Tanfoglio en/of
- een semi-automatisch pistool model Colt 1911 met een patroonmagazijn en/of
- een revolver merk Weihbrauch en/of
- een revolver merk Nagant en/of
- een revolver merk BBM en/of
- het lichaam van een handgranaat


en/of (onder meer):


- 63 centraalvuur kogelpatronen kaliber 9 x 19 mm en/of
- 2 centraalvuur kogelpatronen kaliber 9 mm kort (.38 auto) en/of
- 1 centraalvuur kogelpatroon merk Winchester kaliber .357 Magnum en/of
- 1 centraalvuur kogelpatroon merk FN kaliber .30 en/of
- 403 centraalvuur kogelpatronen diverse merken kaliber .22LR en/of
- 23 centraalvuur kogelpatronen merk Sellier & Bellot kaliber 6.35 en/of
- 100 centraalvuur kogelpatronen diverse merken kaliber .22 Winchester
Magnum en/of
- 31 centraalvuur kogelpatronen diverse merken kaliber .308 en/of
- 20 centraalvuur kogelpatronen merk Sellier & Bellot kaliber 7 x 64 en/of
- 168 centraalvuur kogelpatronen diverse merken kaliber .222;



4.


zij op of omstreeks 14 december 2011 in de gemeente Loppersum
tezamen en in vereniging met een ander of anderen althans alleen voorhanden
heeft gehad:
- (een) wapen(s) van categorie I onder 3° te weten een geluidsdemper voor een
vuurwapen en/of
- (een) wapen(s) van categorie I onder 7° te weten
  - een nabootsing van een automatisch machinegeweer model AK-47 en/of
  - een balletjespistool merk JLS zijnde een nabootsing van een pistool
    merk IMI model Desert Eagle kalber .357 Magnum
zijnde (een) voorwerp(en) dat/die voor wat betreft zijn/hun vorm en afmetingen
een sprekende gelijkenis vertoonde(n) met (een) vuurwapen(s) en/of met (een)
voor ontploffing bestemde voorwerp(en);



5.


zij in of omstreeks het tijdvak van januari 2006 t/m 14 december 2011 in de
gemeente Loppersum tezamen en in vereniging met een ander of anderen althans
alleen met het oogmerk van wederrechtelijke toeëigening heeft weggenomen een
hoeveelheid electriciteit in elk geval enig goed geheel of ten dele
toebehorende aan Enexis B.V. in elk geval aan een ander of anderen dan aan
verdachte en/of haar mededader(s);


6.


dat zij
in de gemeente Loppersum
op of omstreeks 14 december 2011
tezamen en in vereniging met een ander of anderen althans alleen
al dan niet opzettelijk
(totaal) ongeveer 268 kilogram professioneel vuurwerk
in de zin van artikel 5.3.5 lid 2 van het Vuurwerkbesluit
bestemd voor particulier gebruik in de zin van artikel 1.2.2 lid 5 van het
Vuurwerkbesluit namelijk aangetroffen bij (een) particulier(en)
te weten:







- 2 mortierbommen (shells) en/of
- knalvuurwerk te weten 30 vlinderbommen en/of
- knalvuurwerk te weten 1614 althans een groot aantal nitraten lengte
  50 mm en/of
- knalvuurwerk te weten 6 nitraten lengte 57 mm
voorhanden heeft gehad;



en/of


dat zij
in de gemeente Loppersum
op of omstreeks 14 december 2011
tezamen en in vereniging met een ander of anderen althans alleen
al dan niet opzettelijk
als (een) ander(en) dan (een) perso(o)n(en) met gespecialiseerde kennis
in de zin van artikel 1.1.2a van het Vuurwerkbesluit
- 2 mortierbommen (shells) en/of
- knalvuurwerk te weten 30 vlinderbommen en/of
- knalvuurwerk te weten 1614 althans een groot aantal nitraten lengte
  50 mm en/of
- knalvuurwerk te weten 6 nitraten lengte 57 mm
voorhanden heeft gehad;

 
Bewijsvraag

Standpunt van de officier van justitie


De officier van justitie heeft aangevoerd dat er geen sprake is van onrechtmatigheden in het voorbereidend onderzoek. Uit het proces-verbaal van verbalisant [verbalisant] d.d. 15 december 2011 is gebleken dat er een voldoende verdenking tegen de medeverdachte was en dat er in de woning [adres verdachte] naar een wapen mocht worden gezocht. Ook de machtiging tot binnentreden voldoet aan de vereisten. Bij het aantreffen van een hennepkwekerij in de woning van verdachte zijn de officier van justitie en de rechter-commissaris geïnformeerd. Vervolgens heeft er een rechtmatige doorzoeking door de rechter-commissaris plaatsgevonden in de woning van verdachte waarbij onder ander harddrugs en wapens en munitie werden aangetroffen. 
Met betrekking tot het onder 1 ten laste gelegde heeft de officier van justitie daartoe het volgende aangevoerd. In de woning van verdachte is een kilo cocaïne aangetroffen. Dat verdachte opzet heeft gehad op de aanwezigheid van de cocaïne is nergens uit gebleken. De impliciet subsidiair tenlastegelegde overtreding is wel te bewijzen. De enkele verklaring van verdachte dat zij niets wist van de cocaïne is voor een hoofdbewoner van het pand waarin de drugs zijn gevonden onvoldoende betwisting om de conclusie te rechtvaardigen dat bij haar elke vorm van schuld ontbrak. 
Met betrekking tot het onder 2 ten laste gelegde heeft de officier van justitie het volgende aangevoerd. Het medeplegen van de opzettelijke teelt van 172 hennepplanten en het opzettelijk aanwezig hebben van 752 gram henneptoppen kan niet worden bewezen. De schuldvariant van het aanwezig hebben van hennepplanten en henneptoppen is wel te bewijzen. Als huisgenoot van een al vaak gestrafte binnen- en buitenteler is verdachte de teelt en aanwezigheid van hennep te verwijten. 
Het onder 3 4 en 5 ten laste gelegde kan wettig en overtuigend worden bewezen. 
Met betrekking tot het onder 6 primair ten laste gelegde heeft de officier van justitie het volgende aangevoerd. Verdachte is schuldig aan de overtreding van het culpoos voorhanden hebben van professioneel vuurwerk nu dat vuurwerk in haar woning lag.  






















Standpunt van de verdediging


De raadsman heeft aangevoerd dat de politie niet redelijkerwijs heeft kunnen vermoeden dat er op 14 december 2011 in de woning van verdachte en haar medeverdachte een wapen aanwezig was. Dat brengt mee dat er onrechtmatig is binnengetreden in de woning van verdachte zodat de vondst van de hennepkwekerij moet worden uitgesloten van het bewijs. Nu het onrechtmatig binnentreden en daarmee de vondst van de hennepkwekerij de aanleiding vormden voor de doorzoeking door de rechter-commissaris moeten ook alle door de rechter-commissaris aangetroffen en in beslag genomen goederen worden uitgesloten van het bewijs. In het geval de rechtbank daar anders over denkt heeft de raadsman het volgende aangevoerd.
Met betrekking tot het onder 1 2 3 4 en 6 ten laste gelegde: verdachte wist niet van de aanwezigheid van de drugs de wapens en munitie en het vuurwerk en zij hoefde dat ook niet te weten. Van culpoos aanwezig hebben kan geen sprake zijn; je weet van de aanwezigheid van bepaalde goederen of je weet er niet van. Verdachte moet van het onder 1 2 en 6 ten laste gelegde worden vrijgesproken. Met betrekking tot het onder 3 en 4 ten laste gelegde geldt dat verdachte wel op de hoogte was van de aanwezigheid in haar woning van een paar wapens en wat munitie. Het gaat daarbij om de volgende wapens: een Colt 1911 de Mauser-Vergueiro de BBM het lichaam van een handgranaat de AK47 het balletjespistool en 20 kogelpatronen Sellier en Bellot. 
Met betrekking tot het onder 5 ten laste gelegde: verdachte heeft verklaard dat zij en haar medeverdachte geen contract hebben met Enexis maar dat zij wel in het bezit zijn van een originele meter van Enexis. De afname van elektriciteit was dus legaal. 



Beoordeling

(On)rechtmatig verkregen bewijs

De rechtbank dient de vraag te beantwoorden of er op 14 december 2011 ten aanzien van de medeverdachte een redelijk vermoeden van schuld aanwezig was op basis waarvan de politie mocht binnentreden in zijn woning. Het bestaan van een redelijk vermoeden van schuld aan een strafbaar feit dient te worden vastgesteld op basis van de feiten en omstandigheden die bekend waren op het moment van binnentreden. 


Op het moment van binnentreden in de woning van verdachte op 14 december 2011 waren de politie de volgende relevante feiten en omstandigheden bekend. 
Op 13 december 2011 bleek uit informatie dat [zoon 1 van medeverdachte] vermoedelijk de beschikking had over een vuurwapen. Op 14 december 2011 om 06:00 uur is [zoon 1 van medeverdachte] door een arrestatieteam aangehouden in zijn woning aan de [adres]. In verband met de veiligheid van de leden van het arrestatieteam hebben verbalisanten een ronde door de woning gemaakt. Daarbij troffen zij op het zicht geen jachtgeweer aan. Onmiddellijk na de aanhouding van [zoon 1 van medeverdachte] zagen verbalisanten licht branden op [adres]. 







In de woonkamer zagen verbalisanten vijf personen zitten waaronder [zoon 2 van medeverdachte] en [medeverdachte]. Verbalisanten zagen dat er heen en weer werd gelopen in de woning met name door [zoon 2 van medeverdachte]. Omstreeks 06:15 uur wordt verbalisant gebeld door een collega van de basiseenheid Uithuizen. Deze collega deelde mee dat [zoon 2 van medeverdachte] mogelijk een vuurwapen voorhanden had. Naar aanleiding van deze informatie gaf de officier van justitie een mondeling bevel tot aanhouding van [zoon 2 van medeverdachte]. Door de hulp- officier van justitie werd een machtiging uitgeschreven voor doorzoeking van de [adres zoon 2 van medeverdachte] op grond van artikel 49 van de Wet Wapens en Munitie. Het binnentreden zou gebeuren door het arrestatieteam. Tevens zou [zoon 2 van medeverdachte] worden aangehouden. De politie merkt op dat [medeverdachte] er op enig moment in geslaagd is om [adres] via de achterzijde te verlaten. Hij is daarna zijn eigen woning [adres] binnengegaan. Door verbalisanten werd gezien dat [medeverdachte] zich ophield bij de voordeur van zijn woning achter een manshoge haag. 

Naar het oordeel van de rechtbank zijn voornoemde feiten en omstandigheden onvoldoende om een redelijk vermoeden van schuld ten aanzien van [medeverdachte] te baseren. De leden van het arrestatieteam hadden dan ook niet op grond van de Wet Wapens en Munitie mogen binnentreden in de woning van [medeverdachte].   

Dit brengt mee dat er in het voorbereidend onderzoek vormen zijn verzuimd die niet meer kunnen worden hersteld en waarvan de rechtsgevolgen niet uit de wet blijken. Aan de hand van de criteria uit artikel 359a tweede lid Wetboek van Strafvordering dient te worden beoordeeld wat het rechtsgevolg dient te zijn van dit verzuim. 

Bij de beoordeling van het rechtsgevolg van het hierboven vastgestelde onrechtmatige binnentreden in de woning van verdachte houdt de rechtbank rekening met het belang dat het geschonden voorschrift dient de ernst van het verzuim en het nadeel dat daardoor wordt veroorzaakt. 

Ten aanzien van [medeverdachte] is de politie ten onrechte uitgegaan van een redelijk vermoeden van schuld aan een strafbaar feit. Zonder redelijk vermoeden van schuld mocht zij niet het onderhavige dwangmiddel ten opzichte van [medeverdachte] toepassen. Het belang van deze regel is gelegen in het belangrijke rechtsstatelijke principe dat willekeurig politieoptreden dient te worden voorkomen zeker waar grondrechten als het huisrecht en het recht op privacy in het geding zijn. Dit belang is geschonden doordat de politie met een arrestatieteam de woning van verdachte en haar medeverdachte is binnengegaan. De rechtbank kwalificeert de inbreuk die het verzuim heeft gemaakt op voornoemd belang als ernstig. Het nadeel dat de verdachte heeft ondervonden ten gevolge van de inbreuk is gelegen in de schending van haar huisrecht en privacy.

De rechtbank merkt nadrukkelijk op dat het nadeel niet kan zijn gelegen in het belang van verdachte om veroordeling voor de ten laste gelegde feiten te ontlopen. Het mogelijk straffeloos kunnen plegen van strafbare feiten is een rechtens niet te respecteren belang. 

Omdat tussen het onrechtmatige binnentreden in de woning van de verdachte en het aantreffen van de hennepkwekerij een rechtstreeks verband bestaat komt de rechtbank tot het oordeel dat het resultaat dat door dit verzuim is verkregen te weten het aantreffen van een hoeveelheid hennep niet mag bijdragen aan het bewijs. Nu er overigens onvoldoende bewijs voor het onder 2 ten laste gelegde is zal verdachte hiervan worden vrijgesproken. 

De rechtbank stelt vervolgens vast dat de doorzoeking door de rechter-commissaris rechtmatig was. Gelet op het arrest van de Hoge Raad van 17 januari 2006 (te raadplegen via rechtspraak.nl LJN AU3948) overweegt de rechtbank dat de uit deze rechtmatige doorzoeking verkregen onderzoeksresultaten niet als rechtstreeks gevolg van het eerdere onrechtmatig binnentreden door de opsporingsambtenaren van het bewijs hoeven te worden uitgesloten.

Blijkens het dossier is nadat onrechtmatig was binnengetreden en de hennepkwekerij was ontdekt de situatie bevroren om overleg te plegen met de officier van justitie. Deze heeft vervolgens bij de rechter-commissaris een doorzoeking gevorderd. De rechter-commissaris heeft vervolgens besloten tot een doorzoeking. Naar het oordeel van de rechtbank heeft de rechter-commissaris in redelijkheid tot dit besluit kunnen komen. De rechter-commissaris trad derhalve rechtmatig op. Naar het oordeel van de rechtbank is er afgezien van het aantreffen van de eerder bedoelde hennep geen reden het overige door de rechter-commissaris in beslag genomene van het bewijs uit te sluiten. 

De rechtbank heeft bij de beoordeling van het onder 1 3 4 5 en 6 primair ten laste gelegde acht geslagen op de volgende bewijsmiddelen.

Ten aanzien van feit 1


De verklaring door verdachte op de terechtzitting afgelegd inhoudende zakelijk weergegeven:
Ik woon op de [adres]. U houdt mij voor dat ik in een kleine woning woon en dat daar een hennepkwekerij is aangetroffen. Dat klopt. 


Een kennisgeving van inbeslagneming d.d. 22 december 2011 opgenomen op pagina 36 e.v. van dossier nummer PL01ML2011125110 d.d. 22 februari 2012 inhoudende zakelijk weergegeven:

Op 14 december 2011 vond er een doorzoeking plaats in de woning aan de [adres]. In beslag genomen werden:


Volgnummer 1
Object: 		1 brok verdovende middelen (Amfetamine) 
Tagset-id:	3-m-01-03



Volgnummer 3
Object: 		verdovende middelen (Amfetamine)
Tagset-id:	3-m-01-03a



Volgnummer 4
Object: 		verdovende middelen (Amfetamine)
Tagset-id:	3-m-01-03b



Volgnummer 6
Object: 		verdovende middelen (overige)
Tagset-id:	3-m-01-04





Volgnummer 9
Object: 		verdovende middelen (overige)
Aantal:		35
Tagset-id:	3-m-01-07



Een proces-verbaal van technisch onderzoek inzake overtreding Opiumwet d.d. 13 februari 2012 opgenomen op pagina 199 e.v. van voornoemd dossier inhoudende zakelijk weergegeven: 

Monster sporen


Spoor:			9756
SIN: 			AACK6304NL
Plaats veiligstellen:	Monster uit aadm6802nl – 3-m-01-03b crèmekleurig poeder



Spoor:			9758
SIN: 			AACK6364NL
Plaats veiligstellen:	Monster uit aadm6807nl – 3-m-01-03a wit poeder (uit blok)



Spoor:			9759
SIN: 			AACK6366NL
Plaats veiligstellen:	Monster uit aadm6794nl – 3-m-01-07 grote wikkel vochtig po



Spoor:			9761
SIN: 			AACK6365NL
Plaats veiligstellen:	Monster uit aadm6794nl – 3-m-01-07 kleine wikkel vochtig p



Spoor:			9762
SIN: 			AADJ5001NL
Plaats veiligstellen:	Monster uit aadm6803nl – 3-m-01-04 crèmekleurig brokkelig poeder



Spoor:			9764
SIN: 			AACK6363NL
Plaats veiligstellen:	Monster uit aadm6809nl – 3-m-01-03 wit poeder uit blok. 


Een NFI rapport nr. 2012.01.25.013 d.d. 7 februari 2012 opgemaakt door Ing. A.G.A. Sprong opgenomen op pagina 190 e.v. van voornoemd dossier inhoudende zakelijk weergegeven:  


AACK6304NL		bevat cocaïne
AACK6364NL		bevat cocaïne
AACK6366NL		bevat cocaïne
AACK6365NL		bevat cocaïne
AADJ5001NL		bevat cocaïne
AACK6363NL		bevat cocaïne




Een proces-verbaal onderzoek verdovende middelen d.d. 25 januari 2012 opgenomen op pagina 202 e.v. van voornoemd dossier inhoudende zakelijk weergegeven: 

Tagset-id:	3-m-01-03: een wit blok met netto gewicht 262 gram.

Tagset-id:	3-m-01-03a: brok witte materie nettogewicht 540 gram. 

Tagset-id:	3-m-01-03b: crèmekleurig blok weegt 8173 gram. 

Tagset-id:	3-m-01-04: crèmekleurig brokkelig poeder weegt 100 gram.

Tagset-id:	3-m-01-07: wikkels vochtig lichtgeel poeder. De inhoud van alle wikkels is ongeveer 34 gram. 


Ten aanzien van feit 3 en 4


De verklaring door verdachte op de terechtzitting afgelegd inhoudende zakelijk weergegeven:
Ik woon op de [adres]. U houdt mij voor dat ik in een kleine woning woon en dat daar een hennepkwekerij is aangetroffen. Dat klopt. 



Een proces-verbaal d.d. 16 december 2011 opgemaakt door verbalisanten Kiewiet en Sennema opgenomen op pagina 206 en 207 van dossier nummer PL01ML2011125110 
d.d. 22 februari 2012 inhoudende de wapens en munitie die verspreid in perceel 14 zijn aangetroffen. 


Een proces-verbaal d.d. 6 februari 2012 opgemaakt door verbalisant Bouman gecertificeerd vuurwapencoördinator opgenomen op pagina 213 e.v. van voornoemd dossier inhoudende alle wapens en munitie voornoemd voorzien van de bijbehorende categorie van de Wet Wapens en Munitie. 

Ten aanzien van feit 5


De verklaring door verdachte op de terechtzitting van 26 maart 2012 afgelegd zakelijk weergegeven:
Ik woon op de [adres]. U houdt mij voor dat ik in een kleine woning woon en dat daar een hennepkwekerij is aangetroffen. Dat klopt. 
In 2005 of 2006 heeft Enexis een nieuwe meter bij ons geplaatst. Zij hebben het plaatsen van die meter nooit goed afgemaakt. Wij zijn toen wel stroom gaan gebruiken en hebben nooit meer een rekening betaald. 



Een proces-verbaal van aangifte d.d. 13 februari 2012 opgenomen op pagina 165 e.v. van dossier nummer PL01ML2011125110 d.d. 22 februari 2012 inhoudende de verklaring van J.J. Klinkhamer namens Enexis B.V. zakelijk weergegeven:
Op 14 december 2011 constateerde de fraude-inspecteur dat de hoofdbeveiliging ten behoeve van de elektrische installatie verzwaard was. Door Enexis kon zo de juiste tarievenregeling niet worden toegepast. Voorts was het gelijktijdige af te nemen vermogen van de getransporteerde elektriciteit niet meer in overeenstemming met de installatie. Factuur. Verbruik elektriciteit: 27.070KWH. Bedrag in euro: € 1.92468. 


Ten aanzien van feit 6 primair


De verklaring door verdachte op de terechtzitting afgelegd inhoudende zakelijk weergegeven:
Ik woon op de [adres]. U houdt mij voor dat ik in een kleine woning woon en dat daar een hennepkwekerij is aangetroffen. Dat klopt. 


Een proces-verbaal van onderzoek aan in beslag genomen vuurwerk d.d. 14 februari 2012 dossiernummer 120214001 behorende bij proces-verbaal PL01ME2011125110. 


Met betrekking tot de hiervoor weergegeven standpunten overweegt de rechtbank het volgende.

Bewijsoverweging ten aanzien van de feiten 1 3 4 en 6

Verdachte ontkent weliswaar niet dat er een hoeveelheid cocaïne en een grote partij wapens in haar woning zijn aangetroffen maar hij heeft verklaard dat zij niet wist dat deze goederen in haar woning aanwezig waren. 

De rechtbank overweegt het volgende. De onder 1 ten laste gelegde cocaïne is aangetroffen in een vriezer in de bijkeuken. Dat is naar de rechtbank aanneemt een voor de bewoners van de betreffende woning algemeen toegankelijke plaats die bij normaal huishoudelijk gebruik met enige regelmaat betreden wordt. Datzelfde geldt voor de plaatsen waar de diverse wapens en het vuurwerk zijn aangetroffen te weten onder meer in een kast in de woonkamer op of in een bank in de woonkamer en in de schuur. Daarbij merkt de rechtbank op dat het gaat om een grote – en dus al gauw in het oog springende- hoeveelheid wapens en munitie en vuurwerk. Deze omstandigheden maken dat de rechtbank tot het oordeel komt dat verdachte zich in meer of mindere mate bewust moet zijn geweest van de aanwezigheid van de harddrugs de wapens en het vuurwerk. Het in het verweer verdedigde standpunt – ‘verdachte wist van niets’- doet aan de sprekende kracht van de genoemde feiten tekort. 


Bewijsoverweging ten aanzien van feit 5

Verdachte ontkent weliswaar niet dat haar medeverdachte en zij vanaf 2006 geen stroomkosten aan Enexis hebben betaald maar zij heeft verklaard dat het slechts gaat om achterstallige betalingen. 

De rechtbank overweegt als volgt. Gebleken is dat verdachte en haar medeverdachte sinds 2006 energie hebben afgenomen van Enexis zonder hiervoor te betalen. Ter terechtzitting is gebleken dat Enexis van 2006 tot en met heden geen contract voor het afnemen van energie met verdachte en haar medeverdachte heeft afgesloten. De rechtbank acht bewezen dat verdachte zich samen met haar medeverdachte schuldig heeft gemaakt aan de diefstal van energie toebehorend aan Enexis. 	





Bewezenverklaring

Gelet op hetgeen hiervoor is overwogen is wettig en overtuigend bewezen dat verdachte het 1 3 4 5 en 6 primair ten laste gelegde heeft begaan met dien verstande dat

1.


zij in de gemeente Loppersum op 14 december 2011 tezamen en in vereniging met een 
opzettelijk aanwezig heeft gehad ongeveer 1018 gram van een materiaal bevattende cocaïne zijnde cocaïne een middel als bedoeld in de bij de Opiumwet behorende lijst I.



3.


zij in de gemeente Loppersum op 14 december 2011 tezamen en in vereniging met een ander een of meer wapens en onderdelen en hulpstukken van wapens die specifiek bestemd zijn voor die wapens en van wezenlijke aard zijn en munitie van categorie II en/of III
voorhanden heeft gehad



te weten: 
- een semi-automatisch kogelgeweer merk Sturm Ruger met een patroonmagazijn
en
- een enkelschots repeterend kogelgeweer met een 8 schots patroonmagazijn
merk Voere en
- een semi-automatisch kogelgeweer merk Browning Arms en
- een enkelschots repeterend grendelgeweer merk Mauser-Vergueiro en
- een semi-automatisch pistool merk Tanfoglio en
- een semi-automatisch pistool model Colt 1911 met een patroonmagazijn en
- een revolver merk Weihbrauch en
- een revolver merk Nagant en
- een revolver merk BBM en
- het lichaam van een handgranaat


en


- 63 centraalvuur kogelpatronen kaliber 9 x 19 mm en
- 2 centraalvuur kogelpatronen kaliber 9 mm kort (.38 auto) en
- 1 centraalvuur kogelpatroon merk Winchester kaliber .357 Magnum en
- 1 centraalvuur kogelpatroon merk FN kaliber .30 en
- 403 centraalvuur kogelpatronen diverse merken kaliber .22LR en
- 23 centraalvuur kogelpatronen merk Sellier & Bellot kaliber 6.35 en
- 100 centraalvuur kogelpatronen diverse merken kaliber .22 Winchester
Magnum en
- 31 centraalvuur kogelpatronen diverse merken kaliber .308 en
- 20 centraalvuur kogelpatronen merk Sellier & Bellot kaliber 7 x 64 en
- 168 centraalvuur kogelpatronen diverse merken kaliber .222;





4.


zij op 14 december 2011 in de gemeente Loppersum tezamen en in vereniging met een ander voorhanden heeft gehad:
- een wapen van categorie I onder 3° te weten een geluidsdemper voor een
vuurwapen en
- wapens van categorie I onder 7° te weten
  - een nabootsing van een automatisch machinegeweer model AK-47 en
  - een balletjespistool merk JLS zijnde een nabootsing van een pistool
    merk IMI model Desert Eagle kalber .357 Magnum
zijnde voorwerpen die voor wat betreft hun vorm en afmetingen
een sprekende gelijkenis vertoonden met vuurwapens. 


5.


zij in het tijdvak van januari 2006 t/m 14 december 2011 in de
gemeente Loppersum tezamen en in vereniging met een ander met het oogmerk van wederrechtelijke toeëigening heeft weggenomen een hoeveelheid elektriciteit toebehorende aan Enexis B.V.



6.


dat zij in de gemeente Loppersum op 14 december 2011
tezamen en in vereniging met een ander opzettelijk ongeveer 268 kilogram professioneel vuurwerk in de zin van artikel 5.3.5 lid 2 van het Vuurwerkbesluit
bestemd voor particulier gebruik in de zin van artikel 1.2.2 lid 5 van het
Vuurwerkbesluit namelijk aangetroffen bij particulieren
te weten:
- 2 mortierbommen (shells) en
- knalvuurwerk te weten 30 vlinderbommen en
- knalvuurwerk te weten 1614 nitraten lengte 50 mm en
- knalvuurwerk te weten 6 nitraten lengte 57 mm
voorhanden heeft gehad;


De rechtbank heeft de in de tenlastelegging voorkomende schrijffouten hersteld. Verdachte is hierdoor niet in de verdediging geschaad.

De rechtbank acht niet wettig en overtuigend bewezen hetgeen onder 1 3 4 5 en 6 primair meer of anders is ten laste gelegd. Verdachte zal hiervan worden vrijgesproken.


 
Strafbaarheid van de feiten

Hetgeen de rechtbank bewezen heeft verklaard levert de volgende strafbare feiten op:


1: Medeplegen van het opzettelijk handelen in strijd met het in artikel 2 onder C van de Opiumwet gegeven verbod. 
3: Medeplegen van handelen in strijd met artikel 26 eerste lid van de Wet wapens en munitie en het feit begaan met betrekking tot wapens van categorie II en vuurwapens van categorie III en medeplegen van handelen in strijd met artikel 26 eerste lid van de Wet wapens en munitie.
4: Medeplegen van handelen in strijd met artikel 13 eerste lid van de Wet wapens en munitie meermalen gepleegd. 
5: Diefstal door twee of meer verenigde personen. 
6 primair: Medeplegen van overtreding van een voorschrift gesteld krachtens artikel 9.2.2.1. van de Wet milieubeheer opzettelijk begaan. 


Er zijn geen feiten of omstandigheden aannemelijk geworden die de strafbaarheid van de feiten uitsluiten.


Strafbaarheid van verdachte

De rechtbank acht verdachte strafbaar nu ten aanzien van verdachte geen strafuitsluitings-gronden aanwezig worden geacht.

Strafoplegging


Vordering van de officier van justitie

De officier van justitie heeft gevorderd verdachte voor het onder 1 2 3 4 5 en 6 ten laste gelegde te veroordelen tot een gevangenisstraf voor de duur van 42 maanden. Bij het bepalen van de eis heeft de officier van justitie gelet op de ernst van de zes ten laste gelegde feiten. Daarnaast blijkt uit het uittreksel van het justitiële documentatieregister omtrent verdachte dat zij zeer recent is veroordeeld voor overtreding van de Opiumwet. 


Standpunt verdediging

Indien de rechtbank tot een bewezenverklaring komt heeft de raadsman de rechtbank verzocht om aan verdachte een werkstraf op te leggen.








Oordeel van de rechtbank 
 
Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek op de terechtzitting het haar betreffende uittreksel uit het justitiële documentatieregister alsmede de vordering van de officier van justitie.

De rechtbank heeft in het bijzonder het volgende in aanmerking genomen.

Verdachte heeft zich samen met haar medeverdachte schuldig gemaakt aan het opzettelijk voorhanden hebben van een kilo cocaïne. Harddrugs bedreigt de volksgezondheid en brengt doorgaans criminaliteit van diverse aard mee. Daarnaast heeft verdachte samen met haar medeverdachte een grote hoeveelheid wapens en een omvangrijke hoeveelheid professioneel vuurwerk bestemd voor particulier gebruik voorhanden gehad. Het aanwezig hebben van een grote hoeveelheid wapens in combinatie met een grote hoeveelheid professioneel vuurwerk in een woning middenin een woonwijk acht de rechtbank zeer gevaarzettend. Voorts heeft verdachte zich samen met haar medeverdachte gedurende een periode van ongeveer vijf jaar schuldig gemaakt aan de diefstal van stroom. Dit soort feiten veroorzaakt veel schade en ergernis en brengt voor ondernemers veel kosten mee. Verdachte heeft met de diefstal geen respect getoond voor de eigendommen van anderen. 

Gelet op de grote hoeveelheid illegaal vuurwerk harddrugs en wapens die verdachte voorhanden had is de rechtbank van oordeel dat een gevangenisstraf van na te noemen duur moet worden opgelegd. Bij het opleggen van de straf heeft de rechtbank tevens rekening gehouden met het feit dat verdachte recent is veroordeeld voor overtreding van de Opiumwet. De rechtbank zal een zwaardere straf opleggen dan de officier van justitie heeft gevorderd nu de rechtbank ten aanzien van de ten laste gelegde strafbare feiten telkens de opzetvariant bewezen heeft verklaard. 

Vordering na voorwaardelijke veroordeling

onder parketnummer: 18/180065-10 

Standpunt van de officier van justitie

De officier van justitie heeft verzocht de vordering tenuitvoerlegging af te wijzen nu de officier van justitie de uitvoering van een werkstraf niet opportuun vindt gelet op de strafeis. 

Standpunt van de verdediging

De raadsman refereert zich met betrekking tot een eventuele tenuitvoerlegging aan het oordeel van de rechtbank. 

Oordeel van de rechtbank

De rechtbank is van oordeel dat gelet op hetgeen de officier van justitie hierover naar voren heeft gebracht de vordering tenuitvoerlegging moet worden afgewezen. 


Vordering van de benadeelde partij


Als benadeelde partij heeft zich in het strafproces gevoegd Enexis B.V. gevestigd te Zwolle.
Namens de benadeelde partij heeft de gemachtigde mr. Doting schriftelijk opgave gedaan van de inhoud van de vordering te weten een bedrag van in totaal € 5.12501 aan materiële schade. De gemachtigde vraagt een bedrag van € 768-- aan kosten voor rechtsbijstand. 


Standpunt van de officier van justitie

De officier van justitie heeft gevorderd dat de vordering zal worden toegewezen met oplegging van de schadevergoedingsmaatregel en met toepassing van hoofdelijkheid. 

Standpunt van de verdediging

De raadsman heeft aangevoerd dat de behandeling van de vordering van de benadeelde partij een onevenredige belasting van het strafproces oplevert. De vordering van de benadeelde partij moet dan ook niet-ontvankelijk worden verklaard. 


Beoordeling


De rechtbank verklaart de post ‘verbruik elektriciteit hennep’ niet-ontvankelijk nu verdachte van het hem onder 2 ten laste wordt vrijgesproken. 
De rechtbank wijst de vordering van de benadeelde partij toe tot een bedrag van € 3.78501. 


Verdachte is niet tot vergoeding van bovengenoemd bedrag gehouden voor zover dit al door verdachtes mededaders is voldaan.

Verplicht de veroordeelde aan de Staat te betalen een geldbedrag van € 3.78501 ten behoeve van de benadeelde partij Enexis B.V. gevestigd te Zwolle bij gebreke van betaling en verhaal te vervangen door 47 dagen hechtenis. Toepassing van de vervangende hechtenis heft de hiervoor opgelegde verplichting niet op. 

Heeft de veroordeelde voldaan aan de verplichting tot betaling aan de Staat van een bedrag van € 3.78501 ten behoeve van de benadeelde partij dan vervalt de verplichting om dit bedrag aan de benadeelde partij te betalen. Dit geldt ook omgekeerd: heeft de veroordeelde de vordering van de benadeelde partij betaald dan vervalt de verplichting tot betaling van dit bedrag aan de Staat.



Toepasselijke wettelijke voorschriften


De rechtbank heeft gelet op de artikelen 24c 36f 57 310 van het Wetboek van Strafrecht de artikelen 2 en 10 van de Opiumwet de artikelen 13 26 en 55 van de Wet Wapens en Munitie
de artikelen 1.2.2. 3.1.1. en 5.3.5. van het Vuurwerkbesluit artikel 9.2.2.1. van de Wet milieubeheer en de artikelen 1a 2 en 6 van de Wet op de economische delicten. 




BESLISSING

De rechtbank:

De rechtbank acht het onder 2 ten laste gelegde niet wettig en overtuigend bewezen en spreekt verdachte daarvan vrij. 

Verklaart het onder 1 3 4 5 en 6 primair ten laste gelegde wettig en overtuigend bewezen zoals hiervoor is aangegeven te kwalificeren als voormeld en verklaart het bewezen verklaarde strafbaar.

Verklaart verdachte voor het bewezen verklaarde strafbaar.

Verklaart het onder 1 3 4 5 en 6 primair meer of anders ten laste gelegde niet bewezen en spreekt verdachte daarvan vrij.

Veroordeelt verdachte voor het bewezen- en strafbaar verklaarde tot:


een gevangenisstraf voor de duur van 30 maanden.



Beslissing op de vordering na voorwaardelijke veroordeling
Wijst af de tenuitvoerlegging van het vonnis van bovengenoemde rechtbank onder parketnummer 18/180065-10. 



Beslissing op de vordering van de benadeelde partij

Wijst de vordering van de benadeelde partij Enexis B.V gevestigd te Zwolle toe tot een bedrag van € 3.78501 ten aanzien van de materiële schade.


Veroordeelt de veroordeelde aldus tot betaling aan de benadeelde partij van een bedrag van in totaal € 3.78501.
Veroordeelt de veroordeelde tevens in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op € 768--


Verdachte is niet tot vergoeding van bovengenoemd bedrag gehouden voor zover dit al door verdachtes mededaders is voldaan.

Verplicht de veroordeelde aan de Staat te betalen een geldbedrag van € 3.78501 ten behoeve van de benadeelde partij Enexis B.V. gevestigd te Zwolle bij gebreke van betaling en verhaal te vervangen door 47 dagen hechtenis. Toepassing van de vervangende hechtenis heft de hiervoor opgelegde verplichting niet op. 




Heeft de veroordeelde voldaan aan de verplichting tot betaling aan de Staat van een bedrag van € 3.78501 ten behoeve van de benadeelde partij dan vervalt de verplichting om dit bedrag aan de benadeelde partij te betalen. Dit geldt ook omgekeerd: heeft de veroordeelde de vordering van de benadeelde partij betaald dan vervalt de verplichting tot betaling van dit bedrag aan de Staat.













































Dit vonnis is aldus gewezen door mrs. E.W. van Weringh voorzitter H. van der Werff en J.V. Nolta in tegenwoordigheid van mr. K.E. van Rhijn griffier en uitgesproken op de openbare terechtzitting van 25 mei 2012. 

Mr. van der Werff is buiten staat dit vonnis mede te ondertekenen.
