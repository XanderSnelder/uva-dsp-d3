




RECHTBANK GELDERLAND




Team strafrecht



Zittingsplaats Arnhem



Promis II




Parketnummers	 : 05/820017-14 en 05/840397-14
Data zittingen	 : 24 juni 2014 en  07 augustus 2014
Datum uitspraak	 : 21 augustus 2014





TEGENSPRAAK





Vonnis van de meervoudige kamer in de zaak van




de officier van justitie bij het arrondissementsparket Oost-Nederland




tegen



naam		: [verdachte]
geboren op	: [geboortedatum] te [geboorteplaats]
adres		: [adres]
plaats		: [woonplaats]




raadsman	: mr. A.M. Smetsers advocaat te Nijmegen.




1De inhoud van de tenlastelegging



parketnummer 05/940397-14




Aan verdachte is ten laste gelegd dat:



hij op of omstreeks 27 augustus 2013 te Nijmegen
opzettelijk aanwezig heeft gehad ongeveer 472 gram in elk geval een
hoeveelheid van een materiaal bevattende cocaïne zijnde cocaïne een middel
als bedoeld in de bij de Opiumwet behorende lijst I dan wel aangewezen
krachtens het vijfde lid van artikel 3a van die wet.





Parketnummer 05/820017-14




Aan verdachte is na een door de rechtbank toegewezen vordering wijziging tenlastelegging tenlastegelegd dat:


1. 


hij op of omstreeks 03 november 2013 te Grave tezamen en in vereniging met een 
ander of anderen althans alleen met het oogmerk van wederrechtelijke 
toe-eigening in/uit een woning (gelegen aan de [straat 1]) heeft 
weggenomen 
-een (1) portemonnee met inhoud (te weten onder andere een museum jaarkaart 
en/of een ns kaart en/of euro 150-) 
-een (1) portemonnee met inhoud(te weten euro 150-) en/of 
-een (1) LED tv merk Samsung en/of 
-een (1) notebook merk Acer type Aspire en/of 
-een fotocamera merk Sony HX 9vb en/of 
-een I-pod merk Apple en/of 
-een laptop merk Asus type S56 CA en/of 
-een of meerdere (aangepaste)zonnebrillen en/of 
-gereedschap en/of 
-een paraplu en/of 
-een kussen 
-een rijbewijs en/of 
-sleutels van een auto merk Toyota type Verso (gekentekend [kenteken])  in elk geval enig goed geheel of ten dele toebehorende aan [benadeelde 1] en/of [benadeelde 2] in elk geval aan een ander of anderen dan aan verdachte en/of zijn mededader(s) waarbij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of 
de/het weg te nemen goed(eren) onder zijn/hun bereik heeft/hebben gebracht 
door middel van braak verbreking en/of inklimming en/of door middel van een 
valse sleutel; (zaak 8)


3. 


hij op of omstreeks 17 oktober 2013 te Nijmegen ter uitvoering van het door 
verdachte voorgenomen misdrijf om tezamen en in vereniging met een ander of 
anderen althans alleen met het oogmerk van wederrechtelijke toe-eigening 
in/uit een woning (gelegen aan de [straat 2]) weg te nemen geld en/of 
enig(e) goed(eren) van zijn/hun gading in elk geval enig goed geheel of ten 
dele toebehorende aan [benadeelde 3] in elk geval aan een ander of anderen dan aan 
verdachte en/of zijn mededader(s) en zich daarbij de toegang tot voornoemde 
woning te verschaffen en/of die/dat weg te nemen geld en/of goed(eren) onder 
zijn/hun bereik te brengen door middel van braak verbreking en/of inklimming 
met een of meer van zijn mededader(s) althans alleen een ruit in de voordeur 
heeft verbroken/ingeslagen en/of een gat heeft geboord ter hoogte van het slot 
van de voordeur terwijl de uitvoering van dat voorgenomen misdrijf niet is 
voltooid; (zaak 9) 


4. 


hij op of omstreeks 23 september 2013 te Nijmegen tezamen en in vereniging 
met een ander of anderen althans alleen met het oogmerk van wederrechtelijke 
toe-eigening in/uit een woning (gelegen aan de [straat 3]) heeft 
weggenomen 
-een (1) televisie merk Sony type 42 inch kleur zwart en/of 
-een (1) laptop merk HP kleur zwart en/of 
-een (1) I-pod merk Apple type 64G kleur zwart(inclusief oordopjes) en/of 
-een (1) I-pod merk Apple type 16G kleur zwart(inclusief oordopjes) en/of 
-een (1) tablet merk Cherry Mobility kleur zwart (inclusief toetsenbord en 
hoes)  in elk geval enig goed geheel of ten dele toebehorende aan [benadeelde 4]
 in elk geval aan een ander of anderen dan aan verdachte en/of zijn 
mededader(s) waarbij verdachte en/of zijn mededader(s) zich de toegang tot de 
plaats des misdrijfs heeft/hebben verschaft en/of de/het weg te nemen 
goed(eren) onder zijn/hun bereik heeft/hebben gebracht door middel van braak 
verbreking en/of inklimming en/of door middel van een valse sleutel; (zaak 10)


5. 


hij op of omstreeks 23 augustus 2013 te Nijmegen tezamen en in vereniging met
een ander of anderen althans alleen met het oogmerk van wederrechtelijke
toe-eigening in/uit een woning (gelegen aan de [straat 4]) heeft
weggenomen
-een notebook merk Acer kleur zwart en/of
-een of meerdere computerspelletjes (voor Nintendo) en/of
-een portemonnee en/of
-een bankpas en/of
-een I-pad merk Apple type 4
 in elk geval enig goed geheel of ten dele toebehorende aan [benadeelde 5]
in elk geval aan een ander of anderen dan aan verdachte en/of zijn
mededader(s) waarbij verdachte en/of zijn mededader(s) zich de toegang tot de
plaats des misdrijfs heeft/hebben verschaft en/of de/het weg te nemen
goed(eren) onder zijn/hun bereik heeft/hebben gebracht door middel van braak
verbreking en/of inklimming. (zaak 11)








2Het onderzoek ter terechtzitting


De zaken zijn laatstelijk op 07 augustus 2014 ter terechtzitting onderzocht. Daarbij is verdachte verschenen. Verdachte is bijgestaan door mr. A.M. Smetsers advocaat te Nijmegen.



Als benadeelde partij heeft zich schriftelijk in het geding gevoegd:
 [benadeelde 6]



De officier van justitie mr. M. Weimar heeft gerekwireerd.



Verdachte en zijn raadsman hebben het woord ter verdediging gevoerd.






3De beslissing inzake het bewijs



Ten aanzien van parketnummer 05/840397-14





Het standpunt van de officier van justitie 

De officier van justitie heeft gesteld dat het ten laste gelegde wettig en overtuigend kan worden bewezen. 




Het standpunt van de verdediging

De verdediging heeft zich op het standpunt gesteld dat verdachte onrechtmatig aan zijn kleding is onderzocht. De raadsman heeft bestreden dat er op het moment dat verdachte werd gefouilleerd ernstige bezwaren als bedoeld in artikel 9 lid 2 van de Opiumwet (hierna: OW) jegens verdachte bestonden. Er is dan ook sprake is van een vormverzuim in de zin van artikel 359a van het Wetboek van Strafvordering (hierna: Sv) hetgeen zou moeten leiden tot strafvermindering aldus de raadsman.  




Beoordeling door de rechtbank 

Blijkens een proces-verbaal van bevindingen (blz. 7-8 dossier) wordt in de toezichtruimte van de politie Oost-Nederland op camerabeelden van het Joris Ivensplein te Nijmegen van 01:48 uur tot 01:58 uur -kort samengevat- het volgende gezien: 
Er komt een scooter aanrijden met twee personen. Degene die achterop de scooter zit (persoon 1) wordt voor de cafetaria aangesproken door twee vrouwen waarvan ambtshalve bij de hoofdagent bekend is dat zij verslaafd zijn aan drugs. De vrouwen lopen weg. Persoon 2 is bezig met zijn scooter. Een volgende vrouw komt naar de twee personen lopen. Er is te zien dat persoon 1 iets krijgt van deze vrouw en dat persoon 1 iets in de zakken van de vrouw stopt. Vervolgens komen er een man en een vrouw op een fiets aan die samen met de twee personen om de cafetaria heenlopen uit het zicht van de camera. Na 24 seconden komen ze weer terug en  de man en de vrouw vertrekken op de fiets.
Omstreeks 01:56 zijn naar aanleiding van bovengenoemde beelden twee politie-eenheden naar het Joris Ivensplein te Nijmegen gestuurd. Eén eenheid te weten politiebeambten [verbalisant 1] en [verbalisant 2] zien twee mannen bij een scooter staan en ze herkennen één van de mannen als de heer [betrokkene] waarvan bekend is dat hij veelvuldig voorkomt in zaken betreffende de Opiumwet. De andere man legitimeerde zich met een geldig rijbewijs als verdachte. Vervolgens zijn beide personen ter plaatste onderworpen aan een fouillering op grond van de Opiumwet (proces-verbaal van aanhouding blz. 27-28 dossier). 



Gelet op deze feiten en omstandigheden kon bij de politiebeambten [verbalisant 1] en [verbalisant 2] ten aanzien van verdachte een redelijk vermoeden van schuld aan overtreding van de Opiumwet bestaan. Op de camerabeelden was te zien dat verdachte en de andere man door verschillende mensen werden benaderd waaronder door personen die bij de politie bekend zijn als drugsverslaafden en dat er iets werd overgegeven tussen deze mensen en verdachte en/of de andere man. Tevens is bij de verbalisanten ambtshalve bekend dat de man in wiens gezelschap verdachte zich bevond veel antecedenten heeft op het gebied van de Opiumwet.
Op grond van deze omstandigheden bestonden tegen de verdachte ernstige bezwaren die een onderzoek aan kleding en lichaam van de verdachte rechtvaardigden.
Het verweer wordt dan ook verworpen




Ten aanzien van het tenlastegelegde





Er is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering en daarom wordt volstaan met een opgave van de bewijsmiddelen.



Bewijsmiddelen:

- het proces-verbaal van aanhouding van verdachte p. 27-28;
- het proces-verbaal Opiumwet p. 25;
- de verklaring van verdachte afgelegd ter terechtzitting van 7 augustus 2014.



Ten aanzien van parketnummer 05/820017-14






Ten aanzien van het onder 1 tenlastegelegde




Er is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering en daarom wordt volstaan met een opgave van de bewijsmiddelen.



Bewijsmiddelen:

- het proces-verbaal van aangifte door [benadeelde 1] en [benadeelde 2] p. 865-866;
- het proces-verbaal van bevindingen p. 878;
- de verklaring van verdachte afgelegd ter terechtzitting van 7 augustus 2014.



Ten aanzien van het onder 3 tenlastegelegde




Er is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering en daarom wordt volstaan met een opgave van de bewijsmiddelen.



Bewijsmiddelen:

- het proces-verbaal van aangifte door [benadeelde 3] p. 965;
- het proces-verbaal van verhoor van verdachte p. 929;
- de verklaring van verdachte afgelegd ter terechtzitting van 7 augustus 2014.



Ten aanzien van het onder 4 tenlastegelegde




Er is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering en daarom wordt volstaan met een opgave van de bewijsmiddelen.



Bewijsmiddelen:

- het proces-verbaal van aangifte door [benadeelde 4] p. 1036-1037;
- het proces-verbaal van bevindingen p. 1034;
- de verklaring van verdachte afgelegd ter terechtzitting van 7 augustus 2014.



Ten aanzien van het onder 5 tenlastegelegde




Er is sprake van een bekennende verdachte als bedoeld in artikel 359 derde lid laatste zin van het Wetboek van Strafvordering en daarom wordt volstaan met een opgave van de bewijsmiddelen.



Bewijsmiddelen:

- het proces-verbaal van aangifte door [benadeelde 5] p. 865-866;
- het proces-verbaal van sporenonderzoek p. 1100;
- het proces-verbaal van verhoor verdachte p. 1086;
- de verklaring van verdachte afgelegd ter terechtzitting van 7 augustus 2014.



Conclusie



De rechtbank acht wettig en overtuigend bewezen dat verdachte met betrekking tot parketnummer 05/840397-14 het tenlastegelegde heeft begaan met dien verstande dat bewezen wordt geacht dat: 



hij op 27 augustus 2013 te Nijmegen opzettelijk aanwezig heeft gehad ongeveer 472 gram in elk geval een hoeveelheid van een materiaal bevattende cocaïne een middel als bedoeld in de bij de Opiumwet behorende lijst I.



De rechtbank acht wettig en overtuigend bewezen dat verdachte met betrekking tot parketnummer 05/820017-14 het onder de feiten 134 en 5 tenlastegelegde heeft begaan met dien verstande dat bewezen wordt geacht dat: 


1. 


hij op 03 november 2013 te Grave tezamen en in vereniging met een ander met het oogmerk van wederrechtelijke toe-eigening uit een woning (gelegen aan de [straat 1]) heeft 
weggenomen 
-een (1) portemonnee met inhoud (te weten onder andere een museum jaarkaart 
en een ns kaart en euro 150-) 
-een (1) portemonnee met inhoud (te weten euro 150-) en 
-een (1) LED tv merk Samsung en 
-een (1) notebook merk Acer type Aspire en 
-een fotocamera merk Sony HX 9vb en 
-een I-pod merk Apple en 
-een laptop merk Asus type S56 CA en 
-een of meerdere (aangepaste)zonnebrillen en 
-gereedschap en 
-een paraplu en 
-een kussen 
-een rijbewijs en 
-sleutels van een auto merk Toyota type Verso (gekentekend [kenteken]) toebehorende aan [benadeelde 1] en/of [benadeelde 2] waarbij verdachte en/of zijn mededader zich de toegang tot de plaats des misdrijfs heeft/hebben verschaft en de weg te nemen goederen onder hun bereik hebben gebracht door middel van braak en inklimming


3. 


hij op 17 oktober 2013 te Nijmegen ter uitvoering van het door verdachte voorgenomen misdrijf om tezamen en in vereniging met een ander met het oogmerk van wederrechtelijke toe-eigening 
uit een woning (gelegen aan de [straat 2]) weg te nemen geld en/of enig(e) goed(eren) van zijn/hun gading toebehorende aan [benadeelde 3] en zich daarbij de toegang tot voornoemde 
woning te verschaffen en die/dat weg te nemen geld en/of goed(eren) onder hun bereik te brengen door middel van braak met zijn mededader een ruit in de voordeur heeft ingeslagen terwijl de uitvoering van dat voorgenomen misdrijf niet is voltooid; 


4. 


hij op 23 september 2013 te Nijmegen tezamen en in vereniging met een ander met het oogmerk van wederrechtelijke toe-eigening uit een woning (gelegen aan de [straat 3]) heeft weggenomen 
-een (1) televisie merk Sony type 42 inch kleur zwart en 
-een (1) laptop merk HP kleur zwart en 
-een (1) I-pod merk Apple type 64G kleur zwart(inclusief oordopjes) en 
-een (1) I-pod merk Apple type 16G kleur zwart(inclusief oordopjes) en 
-een (1) tablet merk Cherry Mobility kleur zwart (inclusief toetsenbord en 
hoes)  toebehorende aan [benadeelde 4] waarbij verdachte en/of zijn mededader zich de toegang tot de plaats des misdrijfs heeft/hebben verschaft en/of de weg te nemen 
goederen onder hun bereik hebben gebracht door middel van een valse sleutel;


5. 


hij op 23 augustus 2013 te Nijmegen tezamen en in vereniging meteen ander met het oogmerk van wederrechtelijke toe-eigening uit een woning (gelegen aan de [straat 4]) heeft
weggenomen
-een notebook merk Acer kleur zwart en
-een of meerdere computerspelletjes (voor Nintendo) en
-een portemonnee en
-een bankpas en
-een I-pad merk Apple type 4
toebehorende aan [benadeelde 5] waarbij verdachte en/of zijn mededader zich de toegang tot de plaats des misdrijfs heeft/hebben verschaft en de weg te nemen goed(eren) onder hun bereik hebben gebracht door middel van verbreking en inklimming.





Voor zover er in de tenlastelegging kennelijke taal- en/of schrijffouten voorkomen zijn die fouten verbeterd. Verdachte is daardoor niet in zijn verdediging geschaad.



Hetgeen verdachte meer of anders is tenlastegelegd is niet bewezen. Verdachte moet daarvan worden vrijgesproken.



De beslissing dat verdachte het bewezenverklaarde heeft begaan is gegrond op de feiten en omstandigheden die in de bewijsmiddelen zijn vervat. Voor zover meer feiten bewezen zijn verklaard worden de bewijsmiddelen alleen gebruikt voor het feit of de feiten waarop deze betrekking hebben.






4De kwalificatie van het bewezenverklaarde


Het bewezenverklaarde levert op:




Ten aanzien van parketnummer 05/840397-14:


Opzettelijk handelen in strijd met het in artikel 2 onder C van de Opiumwet gegeven verbod 





Ter zake van parketnummer 05/820017-14


Ten aanzien van feit 1:


Diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft door middel van braak en inklimming.





Ten aanzien van feit 3:


Poging tot diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft door middel van braak.





Ten aanzien van feit 4:


Diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft door middel van een valse sleutel.





Ten aanzien van feit 5:


Diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft door middel van verbreking en inklimming.




De feiten zijn strafbaar.






5De strafbaarheid van verdachte


Niet is gebleken van feiten of omstandigheden die de strafbaarheid van verdachte geheel uitsluiten. Verdachte is dus strafbaar. 






6De motivering van de sanctie(s)



Het standpunt van de officier van justitie 

De officier van justitie heeft geëist dat verdachte ter zake van alle tenlastegelegde feiten zal worden veroordeeld tot het verrichten van 240 uren werkstraf subsidiair 120 dagen hechtenis en een voorwaardelijke gevangenisstraf voor de duur van 12 maanden met een proeftijd van 3 jaren met als bijzondere voorwaarde op te leggen reclasseringstoezicht ook als dit inhoudt behandeling bij Kairos of een soortgelijke instelling elektronisch toezicht en een CoVa-training.




Het standpunt van de verdediging

De raadsman van verdachte acht gelet op het door hem aangestipte vormverzuim hetgeen tot strafvermindering zou moeten leiden alsmede gelet op de geringe rol die verdachte had bij de  woninginbraken de strafeis van de officier van justitie te fors.




Beoordeling door de rechtbank 

Bij de beslissing over de straf heeft de rechtbank rekening gehouden met:

- de aard en de ernst van het bewezenverklaarde en de omstandigheden waaronder dit is begaan;
- de persoon en de persoonlijke omstandigheden van verdachte waarbij onder meer is gelet op:

	het uittreksel uit het algemeen documentatieregister betreffende verdachte gedateerd 15 mei 2014; en
	een voorlichtingsrapportage van Reclassering Nederland d.d. 19 juni 2014 betreffende verdachte.




De rechtbank overweegt in het bijzonder het navolgende.
Verdachte heeft zich in een periode van 3 maanden schuldig gemaakt aan het bezit van 472 gram cocaïne en samen met een ander aan drie woninginbraken en een poging daartoe.
Het is een feit van algemene bekendheid dat het gebruik van harddrugs een ernstige bedreiging voor de gezondheid van de gebruikers ervan vormt. Daarnaast zorgen harddrugs maatschappelijk gezien voor veel schade.
Woninginbraken zorgen niet alleen voor gevoelens van angst en onveiligheid bij de slachtoffers maar ook binnen de samenleving in het algemeen. Woninginbraken tasten voorts het gevoel van privacy van de slachtoffers aan op de plaats waar zij zich het meest geborgen behoren te voelen namelijk in hun eigen woning.
Verdachte heeft echter slechts zijn eigen gewin voorop gesteld.



De rechtbank heeft ten voordele van verdachte rekening gehouden met het feit dat hij niet eerder voor het plegen van (woning)inbraken noch voor Opiumwetdelicten is veroordeeld en dat verdachte zijn medewerking heeft verleend bij het politieonderzoek. 



Daarnaast dient de rechtbank in het voordeel van verdachte rekening te houden met het feit dat artikel 63 van het Wetboek van Strafrecht van toepassing is.



In het reclasseringsadvies is onder andere als volgt betreffende verdachte aangegeven:
“Zijn bokscarrière biedt hem structuur en perspectief. Van middelenmisbruik lijkt geen sprake alhoewel betrokkene niet open lijkt te zijn over zijn alcoholgebruik. (…) Er lijkt een relatie te bestaan tussen delictgedrag zijn sociale netwerk en financiële situatie. Om te kunnen beoordelen of er sprake is van trauma gebrek aan vaardigheden of juist berekenend en bewust handelen is verdere begeleiding c.q. behandeling geïndiceerd. Vanwege het delictpatroon en gebrekkige veranderingsgezindheid is een verplicht kader geïndiceerd gecombineerd met controle door een enkelband.”



Gelet op het voorgaande acht de rechtbank geen andere straf passend en geboden dan de maximale werkstraf van 240 uur en een voorwaardelijke gevangenisstraf voor de duur van 12 maanden met een proeftijd van 3 jaren. De voorwaardelijke straf dient ertoe verdachte er van te weerhouden in de toekomst opnieuw dergelijke strafbare feiten te begaan.
Gelet op de inhoud van het laatste reclasseringsadvies zal de rechtbank aan de voorwaardelijke straf de bijzondere voorwaarden verbinden zoals opgenomen in het advies. Hierbij overweegt de rechtbank nadrukkelijk dat de reclassering er als toezichthouder op zal toezien dat de Elektronisch Controle niet in de weg zal staan aan de bokscarrière en de opleiding van verdachte en maximaal één jaar zal duren.
Deze straf is gelijk aan de straf die is geëist door de officier van justitie. 




Ten aanzien van 05/840397-14

De rechtbank is van oordeel dat de inbeslaggenomen en nog niet teruggegeven geld ten bedrage van € 25000 toebehoort aan de verdachte en aan verdachte zal moeten worden teruggegeven nu niet is komen vast te staan dat het inbeslaggenomen geldbedrag afkomstig is uit drugshandel.





6A. 	De beoordeling van de civiele vordering(en) alsmede de gevorderde oplegging van de schadevergoedingsmaatregel




De benadeelde partij [benadeelde 6] heeft zich in het strafproces gevoegd ter verkrijging van schadevergoeding ter zake van parketnummer 05/820017-14. Gevorderd wordt een bedrag van € 1.46358.



De rechtbank zal de benadeelde partij [benadeelde 6] niet-ontvankelijk verklaren in de vordering omdat de gestelde schade niet rechtstreeks is toegebracht door enig bewezenverklaard feit.






7De toegepaste wettelijke bepalingen


De beslissing is gegrond op de artikelen 10 14a 14b 14c 14d 22c 22d 45 57 63 91 310 en 311 van het Wetboek van Strafrecht alsmede de artikelen 2 10 en 13 van de Opiumwet.






8De beslissing


De rechtbank rechtdoende:



Verklaart bewezen dat verdachte het tenlastegelegde zoals vermeld onder punt 3 heeft begaan.



Verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij. 



Verstaat dat het aldus bewezenverklaarde oplevert de strafbare feiten zoals vermeld onder punt 4.



Verklaart verdachte hiervoor strafbaar.



Veroordeelt verdachte wegens het bewezenverklaarde tot 




een gevangenisstraf voor de duur van 12 (twaalf maanden.




Bepaalt dat deze gevangenisstraf niet ten uitvoer zal worden gelegd tenzij de rechter later anders mocht gelasten.




De tenuitvoerlegging kan worden gelast indien de veroordeelde voor het einde van de proeftijd van 3 (drie) jaren navolgende (bijzondere) voorwaarde(n) niet is nagekomen:



Algemene voorwaarden dat de veroordeelde: 



zich voor het einde van de proeftijd niet schuldig maakt aan een strafbaar feit;


ten behoeve van het vaststellen van zijn identiteit medewerking verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt; en 


medewerking verleent aan het reclasseringstoezicht bedoeld in artikel 14d tweede lid de medewerking aan huisbezoeken daaronder begrepen.




Bijzondere voorwaarden dat de veroordeelde:

4. zich binnen drie dagen na het onherroepelijk worden van het vonnis tussen 9:00-10:30 uur meldt aan de balie van Reclassering Nederland [locatie]. Hierna moet veroordeelde zich gedurende door Reclassering Nederland bepaalde perioden blijven melden zo frequent als Reclassering Nederland gedurende deze periode nodig acht;
5. zal deelnemen aan de gedragsinterventie GI-RN Cognitieve Vaardigheden waarbij veroordeelde zich dient te houden aan de aanwijzingen zoals die gedurende deze gedragsinterventie door of namens voornoemde instelling aan veroordeelde zullen worden gegeven;
6. verplicht is mee te werken met nadere diagnostiek en ambulante behandeling bij forensisch psychiatrische polikliniek Kairos of soortgelijke ambulante forensische zorg zulks ter beoordeling van de reclassering waarbij de veroordeelde zich zal houden aan de aanwijzingen die hem in het kader van die behandeling door of namens de instelling/behandelaar zullen worden gegeven;  
7. wordt geboden om zich te bevinden op [adres] [woonplaats] zolang de reclassering dit noodzakelijk acht althans voor de duur van maximaal één jaar. Het vrijhedenbeleid wordt door de reclassering bepaald waarbij rekening wordt gehouden met de bokscarrière en de opleiding van verdachte. De controle op de naleving van deze bijzondere voorwaarden zal plaatsvinden door midden van Elektronische Controle (RFID).


Geeft opdracht aan de Reclassering Nederland te Nijmegen tot het houden van toezicht op de naleving van voormelde bijzondere voorwaarde(n) en de veroordeelde ten behoeve daarvan te begeleiden (artikel 14d tweede lid van het Wetboek van Strafrecht).




het verrichten van een werkstraf gedurende 240 (tweehonderdveertig) uren.



Bepaalt dat deze werkstraf binnen 1 (één) jaar na het onherroepelijk worden van dit vonnis moet worden voltooid.



De termijn binnen welke de werkstraf moet worden verricht wordt verlengd met de tijd dat de veroordeelde rechtens zijn vrijheid is ontnomen alsmede met de tijd dat hij ongeoorloofd afwezig is.



Beveelt dat voor het geval de veroordeelde de werkstraf niet naar behoren verricht vervangende hechtenis zal worden toegepast.



Stelt deze vervangende hechtenis vast op 120 (honderdtwintig) dagen.




Beveelt de teruggave van het inbeslaggenomen en nog niet teruggegeven voorwerp te weten een geldbedrag van € 25000 aan de veroordeelde.





De beslissing op de vordering van de benadeelde partij [benadeelde 6] (parketnummer 05/920017-14)




Verklaart de benadeelde partij niet-ontvankelijk in de vordering.





Aldus gewezen door:
mr. G.M.L. Tomassen (voorzitter) mr. W.A. Holland  en mr. F.J.H. Hovens rechters in tegenwoordigheid van mr. J.M.B. Moll van Charante griffier



en uitgesproken ter openbare terechtzitting van deze rechtbank op 21 augustus 2014.




 Het bewijs is terug te vinden in het in de wettelijke vorm door verbalisanten van de politie Gelderland-Zuid district Stad Nijmegen opgemaakte proces-verbaal dossiernummer PL0810-2013085643 gesloten op 3 juni 2014 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.


 Het bewijs is terug te vinden in het in de wettelijke vorm door verbalisanten van de regiopolitie Gelderland-Zuid district Stad Nijmegen opgemaakte proces-verbaal dossiernummer 2013116091 (08Borra) gesloten op 18 december 2013 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.

