

afdeling strafrecht
parketnummer: 23-001644-21 
datum uitspraak: 5 oktober 2021 



TEGENSPRAAK 



Arrest van het gerechtshof Amsterdam gewezen op het hoger beroep ingesteld tegen het vonnis van de rechtbank Noord-Holland (locatie Haarlemmermeer) van 26 mei 2021 in de strafzaak onder parketnummer 15-272476-20 tegen




        [verdachte]
      
geboren te [geboorteplaats] ([geboorteland]) op [geboortedag] 1980 
adres: [adres]
thans gedetineerd in PI Utrecht - HvB locatie Nieuwegein te Nieuwegein.


Onderzoek van de zaak


Dit arrest is gewezen naar aanleiding van het onderzoek ter terechtzitting in hoger beroep van 21 september 2021 en overeenkomstig het bepaalde bij artikel 422 tweede lid van het Wetboek van Strafvordering naar aanleiding van het onderzoek ter terechtzitting in eerste aanleg.



Namens de verdachte is hoger beroep ingesteld tegen voormeld vonnis.



Het hof heeft kennisgenomen van de vordering van de advocaat-generaal en van hetgeen door de verdachte en de raadsvrouw naar voren is gebracht.



De advocaat-generaal heeft gevorderd dat de verdachte zal worden veroordeeld tot dezelfde straf als door de rechter in eerste aanleg opgelegd.





Vonnis waarvan beroep


Het hof verenigt zich met het vonnis waarvan beroep en zal dit derhalve bevestigen met dien verstande dat het hof de hierna opgenomen bewijsmiddelen aanpast.



Het hof neemt niet over de hierna te noemen zinnen en zinsdelen uit het bewijsmiddel Een proces-verbaal van verhoor van getuige [getuige] van 15 april 2021 door de rechter-commissaris (los opgenomen):

- pagina 9 eerste alinea van het vonnis:U vraagt wie dat tegen mij zei. 

Ze waren samen in de auto. Ze waren naar een plek toegereden waar we zijn gestopt. Ik zat 
op de achterbank. [verdachte] pakte uit de achterbak van de auto een koffer en gaf die aan mij. 

        [verdachte] zei dat ik die moest openmaken. Toen ik dat deed zag ik een rode of witte plastic zak. 
Ik moest die zak openmaken. Toen zag ik iets dat ik niet kende [medeverdachte] zei dat het cocaïne was. 
Ik vroeg wat ik daarmee moest doen. [medeverdachte] zei dat ik me geen zorgen moest maken en dat dit 
het klusje was dat ze voor mij hadden. Ik vroeg waarom ze dat niet eerder hadden gezegd 
want dan had ik kunnen beslissen of ik dat wel wilde. [medeverdachte] zei dat ik me geen zorgen moest 
maken. Ze deden dit al veel langer en alles zou goedkomen. Ik was heel bang. [medeverdachte] probeerde 
het goed te praten. Na ongeveer 5 minuten zei [verdachte] dat ik 2500 euro zou krijgen. Hij vroeg 
of ik geld nodig had. Toen had ik geen keus meer want ik had inderdaad geld nodig. [medeverdachte] zei 
dat ik die cocaïne moest eten als Pufu dat is Nigeriaans eten. Ik gaf mijzelf 5 of 10 minuten 
om er over na te denken. Ik dacht aan het geld. 

- pagina 9 eerste alinea laatste zin van het vonnis:
[…] in de auto. […]


Het hof neemt tot slot niet over de hierna te noemen zinnen uit het bewijsmiddel Een proces-verbaal van verhoor van verdachte [medeverdachte] door de Koninklijke Marechaussee op 23 december 2020 (dossierpagina 206 e.v.): 

- pagina 9 laatste alinea van het vonnis:

V: Waar heeft hij de drugs genomen?
A: Het hotel.





BESLISSING


Het hof:



Bevestigt het vonnis waarvan beroep met inachtneming van het hiervoor overwogene.




Dit arrest is gewezen door de meervoudige strafkamer van het gerechtshof Amsterdam waarin zitting hadden mr. A.W.T. Klappe mr. C.J. van der Wilt en mr. D. Radder in tegenwoordigheid van mr. B.K.M. Pouw griffier en is uitgesproken op de openbare terechtzitting van dit gerechtshof van 5 oktober 2021.




=========================================================================


          […]
        







