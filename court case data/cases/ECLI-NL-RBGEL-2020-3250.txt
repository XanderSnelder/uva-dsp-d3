




RECHTBANK GELDERLAND




Team strafrecht



Zittingsplaats Arnhem



Parketnummer	: 05.254740.19
Datum uitspraak	: 2 juli 2020



Tegenspraak




vonnis van de meervoudige kamer




in de zaak van




de officier van justitie




tegen





          [verdachte]
        

geboren op [geboortedag] 1966 in Nijmegen 
wonende aan de [adres] 
thans gedetineerd in [detentieplaats] 



raadsvrouw: mr. W.M.L. van Koningsveld advocaat in Oss.




Dit vonnis is gewezen naar aanleiding van het onderzoek op de terechtzittingen van 
6 februari 2020 28 april 2020 en 18 juni 2020.






1De inhoud van de tenlastelegging


De rechtbank heeft op 28 april 2020 een vordering nadere omschrijving tenlastelegging toegewezen waardoor aan verdachte ten laste is gelegd dat:



1.



hij op een of meer tijdstip(pen) in of omstreeks de periode van 1 mei 2019 tot en met 21 oktober 2019 in de gemeente Arnhem en/of de gemeente Zevenaar althans in Nederland tezamen en in vereniging met een of meer anderen althans alleen (telkens) opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd en/of vervaardigd en/of aanwezig heeft gehad een (grote) hoeveelheid MDMA in elk geval (telkens) een (grote) hoeveelheid MDMA zijnde MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;





2.



hij in of omstreeks de periode van 22 oktober 2019 tot en met 4 november 2019 in de gemeente Arnhem en/of de gemeente Zevenaar tezamen en in vereniging met een of meer anderen althans alleen opzettelijk aanwezig heeft gehad:

- ( ongeveer) 25 kilogram MDMA (te weten in een pand gelegen aan de [adres] te Arnhem) en/of (ongeveer) 42 kilogram MDMA (te weten in een (personen)auto ( [automerk] ) (kenteken [kenteken] )) en/of
- ( ongeveer) 116 kilogram MDMA en/of (ongeveer) 1097 gram Amfetamine (in een pand en/of een schuur gelegen aan de [adres 2] te Zevenaar) en/of
- ( ongeveer) 29 gram MDMA (te weten (ongeveer) 56 (zogenaamde) XTC pillen) en/of 

(ongeveer) 36 gram MDMA (afkomstig uit een stofzuiger(zak)) (in een pand gelegen aan de 

        [adres 3] te Arnhem)
in elk geval een (zeer) (grote) hoeveelheid van een materiaal bevattende MDMA zijnde MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.



2.	Overwegingen ten aanzien van het bewijs





Aanleiding onderzoek

Op 22 september 2019 is via MeldNet een melding gedaan dat er vermoedelijk een drugslab in werking was in de [adres] in Arnhem. Volgens de melding werd er speed geproduceerd en werd de woning bewoond door [verdachte] . 




Het standpunt van de officier van justitie 

De officier van justitie heeft gesteld dat wettig en overtuigend bewezen kan worden dat verdachte [verdachte] (hierna: [verdachte] ) zich schuldig heeft gemaakt aan de onder 1 en 2 ten laste gelegde feiten.




Het standpunt van de verdediging

De raadsvrouw heeft ten aanzien van beide feiten betoogd dat niet kan worden bewezen dat sprake is geweest van een nauwe bewuste en volledige samenwerking. De overeenkomsten op de locaties leveren geen bewijs op dat [verdachte] wetenschap had van de MDMA bij de medeverdachten laat staan dat dit onder zijn machtssfeer viel. Ten aanzien van wat bij [verdachte] zelf is aangetroffen heeft de raadsvrouw betoogd dat [verdachte] een ondergeschikte rol heeft gespeeld en dat er misbruik van hem is gemaakt. In de periode dat hij in [land] verbleef is zijn woning zonder zijn medeweten door anderen ingericht met drugsgerelateerde goederen. De ten laste gelegde periode klopt dan ook niet en moet voor feit 1 worden beperkt tot ‘omstreeks 21 oktober 2019’ en voor feit 2 tot ‘omstreeks 22 oktober 2019’. [verdachte] ontkent met betrekking tot feit 1 nadrukkelijk dat hij zich heeft beziggehouden met het bereiden bewerken verwerken verkopen afleveren verstrekken en vervaardigen van MDMA. Ten aanzien van het vervoer en het aanwezig hebben daarvan heeft de raadsvrouw zich gerefereerd aan het oordeel van de rechtbank.





Beoordeling door de rechtbank 

Gelet op de onderlinge samenhang zal de rechtbank beide feiten tegelijk behandelen waarbij ieder bewijsmiddel is gebruikt voor het feit waarop het gelet op de inhoud ziet.




Verdovende middelen [adres] Arnhem

Op 22 oktober 2019 heeft op het adres [adres] in Arnhem (hierna: [adres] ) een doorzoeking plaatsgevonden. Daarbij zijn onder andere drugs diverse poeders mobiele telefoons en administratie in beslag genomen.
In een vuilniszak werden crèmekleurige kristallen brokken gevonden en veiliggesteld. De brokken wogen netto 449 kilogram. In een andere vuilniszak werden crèmekleurige poeder/brokjes veiliggesteld. Het poeder/de brokjes wogen netto 1375 kilogram. Ook werd een vuilniszak met crèmekleurige poeder/brokjes veiliggesteld. Het poeder/de brokjes wogen netto 703 kilogram. Monsters van de kristallen brokken en het poeder/de brokjes zijn door het Nederlands Forensisch Instituut (hierna: NFI) onderzocht. Daarbij is gebleken dat de monsters MDMA bevatten.



In de auto [automerk] met het kenteken [kenteken]  in gebruik bij [verdachte]  zijn twee dozen met 18 identieke vacuüm zakken met pillen aangetroffen. In eerste instantie is één zak een zilveren vacuüm verpakking getest en gewogen. Deze zak woog 233328 gram en bevatte groene rechthoekige pillen met het logo en de tekst “UBER” en “EVERYWHERE”. Een monster van de pillen is onderzocht door het NFI waarbij werd vastgesteld dat de pillen MDMA bevatten.
Later zijn nog drie zakken getest en gewogen. Deze zakken bevatten eveneens groene rechthoekige pillen met het logo en de tekst “UBER” en “EVERYWHERE”. De zakken wogen respectievelijk 232926 gram 232958 gram en 232956 gram.
Monsters van deze zakken zijn door het NFI onderzocht. Alle monsters bevatten MDMA.
De overige 14 zakken uit de dozen zijn beschreven. Het logo en de kleur zijn identiek aan de zakken met pillen die zijn onderzocht. Uit deze zakken zijn ook monsters genomen.
Die monsters zijn door het NFI onderzocht waarbij is gebleken dat ze MDMA bevatten.
Het totaalgewicht van de 18 zakken inbeslaggenomen pillen uit de [automerk] bedroeg ongeveer 41.95291 gram na berekening ongeveer 87.498 pillen.



De rechtbank stelt op grond van voornoemde bewijsmiddelen vast dat in de woning in totaal  2527 kilogram MDMA is aangetroffen in de vorm van kristallen brokken poeders en brokjes en dat in de [automerk] 18 sealbags met pillen zijn aangetroffen die MDMA bevatten met een gezamenlijk netto gewicht van ongeveer 41.95291 gram ofwel 4195 kilogram.




Verdovende middelen [adres 2] Zevenaar

Op 23 oktober 2019 heeft een doorzoeking plaatsgevonden op het adres [adres 2] in Zevenaar (hierna: [adres 2] ). In een kamer op de eerste etage stond onder meer een aantal gesloten kartonnen dozen. Er hing een sterke geur die de verbalisant ambtshalve herkende als de geur van MDMA. In de woning is een grote hoeveelheid goederen in beslag genomen waaronder vier kartonnen dozen met ieder 10 zakken met vermoedelijk xtc-tabletten.
Van de 40 sealbags die in de kartonnen dozen zijn aangetroffen zijn in eerste instantie monsters van vijf sealbags getest en daarna nog eens monsters van negen (zilverkleurige) sealbags. Deze sealbags bevatten roze dan wel [onderzoeksnaam] pillen in de vorm van een wolk met de tekst en indruk “Sound Cloud” en wogen respectievelijk 237341 gram 237357 gram 236928 gram 237342 gram 236202 gram 236188 gram 237164 gram 236186 gram 237202 gram 237207 gram 236588 gram 236606 gram 237775 gram en 237213 gram.
De monsters zijn door het NFI onderzocht waarbij bleek dat alle monsters MDMA bevatten.
De overige 26 sealbags zijn beschreven naar logo en kleur en wogen gezamenlijk 64.63506 gram. Het totale gewicht van de 40 sealbags komt daarmee na berekening op 94.80805 gram exclusief verpakking na berekening ongeveer 200.904 pillen.



Op 4 november 2019 is in de woning aan de [adres 2] een boodschappentas van de “ [winkel] ” met daarin zes aluminiumkleurige gesealde zakken met inhoud aangetroffen in dezelfde kamer waar eerder de dozen waren aangetroffen. Verbalisant herkende dit direct als soortgelijke zakken waar xtc-pillen in waren verpakt zoals die eerder waren aangetroffen in de verhuisdozen.
Deze sealbags wogen gezamenlijk 13.000 gram zonder verpakking (13.735 gram met verpakking) en bevatten in totaal 24.700 pillen. Van één van de sealbags is een monster positief getest op MDMA.



Van de in de woning aangetroffen drugs zijn naast de genoemde sealbags de volgende pillen/poeders getest:

- In een plastic zak zijn bruinkleurige kristallen brokken aangetroffen 173980 gram zonder verpakking. Een monster hiervan is door het NFI onderzocht waarbij bleek dat het monster MDMA bevatte.
- In twee gripzakken zijn 3275 pillen aangetroffen met de kleurstof rood en goud. Een monster van 10 pillen (462 gram) is door het NFI onderzocht en positief getest op MDMA.
- In een blauwe kist zijn ruim 7000 goudkleurige pillen aangetroffen met opdruk “gp” en een doodshoofd totaal gewicht 2500 gram. Een monster van de pillen is positief getest op MDMA.
- Op het aanrechtblad zijn 2004 pillen verdeeld over meerdere zakjes aangetroffen. Een monster van 10 pillen (445 gram) is door het NFI onderzocht. Het monster bevatte MDMA.
- Een verpakking met 130 bronskleurige pillen Donkey Kong. Daarvan zijn 2 pillen (083 gram) door het NFI onderzocht. Deze pillen bevatten MDMA.


In een emmertje met opschrift “roof” zat ruim 500 gram poeder dat indicatief is getest. Het poeder bevatte MDMA.


In een emmertje aangetroffen naast het traphekje zat een stof die ruim 1070 gram woog. Deze stof is indicatief getest waarbij bleek dat de stof MDMA bevatte.


In een emmertje met opschrift “ [naam 1] M” zat een stof die ruim 783 gram woog. Deze stof is indicatief getest waarbij bleek dat de stof MDMA bevatte.




De rechtbank stelt op grond van voornoemde bewijsmiddelen vast dat in de woning aan de [adres 2] vier dozen met in totaal 40 sealbags met pillen zijn aangetroffen die MDMA bevatten. Het gezamenlijk gewicht daarvan was van 94.80805 gram ofwel 9481 kilogram. Daarnaast zijn in een [winkel] -tas zes sealbags met pillen aangetroffen die MDMA bevatten met een gezamenlijk netto gewicht van 13.000 gram (13 kilogram). Er zijn kristallen brokken aangetroffen die 173980 gram wogen (174 kilogram) en 7000 goudkleurige pillen die 2500 gram (25 kilogram) wogen. Al deze stoffen bevatten MDMA. Verder zijn de volgende pillen aangetroffen die MDMA bevatten:



3275 pillen waarvan het monster (10 pillen) 462 gram woog. De rechtbank heeft berekend dat de 3275 pillen dan ongeveer 151305 gram (151 kilogram) hebben gewogen;


2004 pillen waarvan het monster (10 pillen) 445 woog. De rechtbank heeft berekend dat het totale aantal van 2004 pillen dan ongeveer 89178 gram (089 kilogram) heeft gewogen;


130 pillen waarvan het monster (2 pillen) 083 woog. De rechtbank heeft berekend dat het totale aantal van 130 pillen dan ongeveer 5395 gram (005 kilogram) heeft gewogen.



Ten slotte zijn stoffen aangetroffen in emmers die indicatief positief getest zijn op MDMA. In de emmers zaten stoffen met een gewicht van respectievelijk 500 gram (05 kilogram) 1070 gram (1.07 kilogram) en 783 gram (078 kilogram). 
Alles bij elkaar heeft de rechtbank berekend dat het om 11685 kilogram MDMA gaat.




Verdovende middelen [adres 3] in Arnhem

Op 23 oktober 2019 heeft een doorzoeking plaatsgevonden in de woning en bijbehorende berging op het adres [adres 3] in Arnhem (hierna: [adres 3] ). In de berging is een hoeveelheid van 19 pillen in diverse kleuren en vormen aangetroffen met een netto gewicht van 918 gram en een hoeveelheid van 37 pillen in diverse kleuren en vormen met een netto gewicht van 2048 gram. Van beide hoeveelheden is een aantal pillen onderzocht. Het NFI heeft vastgesteld dat deze pillen MDMA bevatten.



Ook is een stofzuiger in beslag genomen. Bij onderzoek zijn in de stofzuiger kristalvormige brokjes in de kleuren wit grijs beige en bruin aangetroffen die qua aard en vorm erg op MDMA lijken. Een aantal brokjes is uit de stofzuiger gehaald. Het ging daarbij om 3610 gram netto. De brokjes zijn door het NFI onderzocht waarbij is gebleken dat de brokjes MDMA bevatten.




Samenhang tussen de aangetroffen goederen

Tijdens de doorzoeking van de woning aan de [adres 3] is een cruncher in beslag genomen. Op de cruncher zaten poederresten die met een kleur reactietest indicatief positief zijn getest op de aanwezigheid van MDMA.In de berging van de [adres 3] zijn emmertjes aangetroffen met de tekst roze en zilver. Een van de emmers was aan de randen sterk roze verkleurd.



In de [adres] is op één van de slaapkamers en op de overloop naast die slaapkamer op de bovenste verdieping een betonmolen aangetroffen met daarin een kristalvormige op MDMA gelijkende stof. Op die kamer stonden verder heel veel zakken en bakken met verschillende soorten poeders een weegschaal en diverse voorwerpen die kunnen worden gebruikt voor het maken van verdovende middelen.



In een kamer op de eerste etage in de [adres 2] zijn een tabletteermachine en een sealapparaat aangetroffen. Ook zijn 45 emmertjes met stempels voor de tabletteermachine aangetroffen. De stempels waren voorzien van diverse afbeeldingen om pillen te stempelen. Op de emmers stond vermeld welk logo de stempels hadden. Er was ook een emmertje met als opschrift ‘eigen malen’. Er zijn bij de tabletteermachine stempels aangetroffen die besmet waren met reststoffen van xtc-poeder. De verschillende kleuren die zijn aangetroffen als reststof op de verschillende stempels kwamen overeen met de kleur van veel xtc-pillen uit de dozen aangetroffen in de [adres 2] en in de [automerk] . Van de xtc-pillen die zijn aangetroffen in de [adres]  in de [adres 2] en in de [adres 3] lagen de stempels van de logo’s in de woning aan de [adres 2] .



In de [adres] en in de [automerk] is administratie in beslag genomen. Dit betrof onder meer meerdere notities met de namen van klanten ‘ [naam 1] ’ en ‘ [naam 1] ’. Op deze notities wordt ook gesproken over kilogrammen berekeningen en tegoed. Er zijn ook etiketten van een doos met hierop de tekst ‘VIVAPUR’ een notitie met de tekst ‘ [naam 1] ’ en ‘soundcloud’ met nummer ‘48’ met cijfer ‘24.000 T’ en een notitie met de klantennaam ‘ [naam 1] ’ datum ‘21/10’ en ‘10.500 M’ en ‘11.939 slag’ hoeveelheid ‘M’ en cijfer ‘10.500’ stempel logo ‘soundcloud’ en ‘6 zakken slag’.



De notities die in de [adres] en in de [adres 2] zijn aangetroffen hadden veelal dezelfde inhoud. In de bestelnotities werd onder andere het aantal bestelde xtc-pillen en de naam van de klant(en) vermeld. De bestelnotities hadden vaak dezelfde lay-out. Op zowel de [adres] als de [adres 2] is een notitie met de klantennaam ‘ [naam 1] ’ met hierop de naam ‘Donkey Kong’ met vermelding ‘30000’ en datum ‘24-10-2019’ ‘ [naam 1] ’ aangetroffen en een notitie met de klantennaam ‘ [naam 1] ’ en bestelling van ‘10000 stuks’ met logo ‘PP’.



In de [automerk] zijn xtc-pillen aangetroffen met het logo ‘Uber Everywhere’. In de tabletteerkamer in de [adres 2] en op de [adres] is administratie aangetroffen met de vermelding ‘[naam 1]’.



In de [adres 2] is een handleiding van een soortgelijke machine/cruncher als is aangetroffen in de woning van [medeverdachte] in beslag genomen. Ook is daar een notitieblaadje aangetroffen met daarop ‘ [naam 1] ’.



Verder lagen er gripzakjes met in bijna ieder zakje 5 xtc-pillen in de [adres 2] . Op de gripzakjes stond de pseudonaam van de klant het aantal milligram MDMA per xtc-pil en een datum. In de ‘tabletteerkamer’ is onder meer een gripzakje aangetroffen met de tekst ‘ [naam 1] ’ de datum 02-05-19 en logo ‘Minion’. 
Gegevens op de notities zijn vergeleken met de op de gripzakjes geschreven gegevens. De tekst op die gripzakjes kwam een aantal keren overeen met de inhoud van de bestelnotities.



In de berging behorend bij de woning aan de [adres 3] werden diverse bindmiddelen aangetroffen in zakken en dozen. Aangetroffen werden onder andere 15 zakken à 20 kilogram met wit poeder met onder meer het opschrift ‘Micro Crystalline cellulose powder’. Een identieke zak lag in de [adres] . Het bag no (de rechtbank begrijpt zaknummer) van die zak lijkt te passen in de reeks bag no’s van de zakken in de [adres 3] .In de berging lagen ook 18 dozen à 20 kilogram vivapur een stof die gebruikt kan worden als bindmiddel voor de xtc pillen. Een identieke doos met vivapur is aangetroffen bij de doorzoeking van de [adres] met daarop dezelfde gegevens. Deze doos had hetzelfde batchnummer [nummer] en ‘manufacturing en re-evaluation’ data van respectievelijk 09/2019 en 09/2024.



In de [adres 3] is verder een factuur gevonden van [bedrijf] met factuurnummer [nummer] . Volgens de factuur die gedateerd is 24 oktober 2018 zijn

20 verhuisdozen en vijf pakken vacuümzakken afgenomen. De verhuisdoos op de site van [bedrijf] vertoont qua afmeting opschriften en kleur gelijkenis met de dozen uit de [automerk] en de dozen aangetroffen in de [adres 2] en [adres 3] . De doorzichtige vacuümzakken die op 4 november 2019 zijn aangetroffen in de [adres 2] vertonen gelijkenis met de zakken die op de factuur zijn vermeld. In de [adres 2] lagen in de tabletteerruimte ook zilveren vacuümzakken. In de [adres] is een stuk plastic met hierop een sticker met het artikelnummer [nummer] en de omschrijving ‘vacuum-zakken 27 x 40 cm’ en ‘100 stuks’ aangetroffen. Bij [bedrijf] werden onder dat artikelnummer vacuümzakken per 100 stuks aangeboden.


Op de [adres] zijn blauwe kisten met een getand deksel aangetroffen. In de [automerk]  de [adres 2] en de [adres 3] zijn soortgelijke kisten aangetroffen. In de kamer in de [adres 2] welke werd gebruikt als tabletteerruimte was de wand grenzend aan de buren bekleed met isolatieschuim. In het voertuig van [medeverdachte 2]  een [automerk] met kenteken [kenteken]  en in de [adres 3] werd soortgelijk isolatieschuim aangetroffen. In de [adres 2]  in de ruimte waar werd getabletteerd werd een stofzuiger van het merk [merk] aangetroffen. Stofzuigers van hetzelfde merk en type zijn aangetroffen in de [adres] en de [adres 3] .




Overweging rechtbank
Naar het oordeel van de rechtbank blijkt uit de voornoemde bewijsmiddelen dat sprake is geweest van productie van xtc-pillen waarbij de verschillende processen op de drie verschillende adressen plaatsvonden. In de [adres 3] werden de MDMA-kristallen met de cruncher vermalen tot poeder. Vervolgens werd het poeder in de [adres] in de betonmolen gemengd met cellulose poeder en/of vivapur en/of andere stoffen waarna in de [adres 2] in de tabletteermachine xtc-pillen werden gemaakt. In de [adres 2] waren daartoe verschillende stempels met logo’s aanwezig. De pillen werden met het sealapparaat in vacuümzakken verpakt en in dozen gedaan.  
Uit de bewijsmiddelen komt naar voren dat stoffen die benodigd waren voor de productie van de xtc-pillen op de [adres 3] werden opgeslagen. In de [adres] lagen dezelfde stoffen in een kleinere hoeveelheid. Ook de emmertjes waarin stoffen dan wel stempels werden bewaard werden op meerdere adressen gebruikt onder meer in de [adres 2] en de [adres 3] . Daarnaast lag een tweetal notities zowel in de [adres] als in de [adres 2] en lagen in de [adres 2] een aantal zilveren vacuümzakken. De xtc-pillen in de dozen in de [automerk] en in de dozen in de [adres 2] waren verpakt in zilveren vacuümzakken. Het artikelnummer van een plastic verpakking aangetroffen in de [adres]  leidde op de website van [bedrijf] naar soortgelijke vacuümverpakkingen. Naar het oordeel van de rechtbank is hier gelet op de nauwe onderlinge samenhang van de aangetroffen en in beslag genomen goederen sprake geweest van één productieproces. Gelet op het gripzakje met de datum 2 mei 2019 stelt de rechtbank vast dat in ieder geval op die datum al sprake was van de productie van xtc pillen. De factuur van [bedrijf]  met datum 24 oktober 2018 vormt echter een indicatie dat de productie al vóór die datum plaatsvond.




Medeplegen

Naar het oordeel van de rechtbank veronderstelt het gehele productieproces een nauwe en bewuste samenwerking tussen de betrokkenen. De rechtbank dient te beoordelen of [verdachte] en de medeverdachten [medeverdachte]  [medeverdachte 2] en [medeverdachte 3] bij de productie van de xtc-pillen betrokken zijn geweest.



Op het adres [adres] Arnhem is [verdachte] sinds 18 juli 2016 ingeschreven. De woning aan de [adres 2] Zevenaar is het woonadres van [medeverdachte 2] en [medeverdachte 3] . De woning aan de [adres 3] Arnhem is het woonadres van [medeverdachte] .



In de periode van 1 oktober tot en met 3 oktober 2019 heeft een camera-auto van het observatieteam Oost-Nederland op de [adres] in Arnhem gestaan met zicht op de voordeur van perceel [nummer] . Waargenomen werd dat verschillende mensen onder wie NN-man 3 die later is geïdentificeerd als [medeverdachte]  op 1 oktober 2019 het pand bezochten en dat onder meer [medeverdachte] een sleutel van de voordeur had. Waargenomen werd dat [verdachte] dozen en tassen naar buiten bracht en in de bestelauto zette. Ook werd door [verdachte] zodanig op het trottoir geparkeerd dat de afstand van de laadruimte en voordeur minimaal was waardoor niet zichtbaar was wat er naar binnen of buiten de woning werd gebracht. [medeverdachte] en [verdachte] zijn samen met de witte bestelauto weggeweest. Op 2 oktober 2019 hebben [medeverdachte]  NN-man 4 en NN-vrouw 2  die later geïdentificeerd werden als respectievelijk [medeverdachte 2] en [medeverdachte 3]  het pand bezocht. [medeverdachte] had een paarse map bij zich. [medeverdachte] en [medeverdachte 2] zijn met dozen in de richting van de parkeerplaats aan de overkant van de woning gelopen. Op 3 oktober 2019 heeft [verdachte] op het trottoir geparkeerd en de witte [automerk] in- of uitgeladen. Later is [verdachte] met een doos op zijn arm de woning ingelopen. [medeverdachte 2] is met papieren de woning ingegaan en zonder papieren weer naar buiten gekomen.
Ook op 22 oktober 2019 zijn met een videoauto beelden opgenomen. Daarbij werd waargenomen dat [medeverdachte] en [verdachte] meerdere dozen in de witte [automerk] hebben gezet en een keer samen met de auto zijn weggereden.



Onder [verdachte] is een laptop in beslag genomen. In het inlogscherm stond het emailadres [e-mailadres] . Op de laptop stond een foto van een MDMA-cruncher. Een soortgelijk apparaat werd tijdens de doorzoeking aan de [adres 3] aangetroffen.
In een agenda 2019-2020 in beslag genomen in de [adres]  blijkt uit de persoonsgegevens dat deze door [verdachte] werd gebruikt. Bij 18 september 2019 stond de notitie ‘pebless af’ ‘breda 2 slag ophalen’ ‘printer naar boven’ en bij 20 september 2019 de notitie ‘ [naam 1] ’ ‘m af’ ‘11.30 haagweg 25’.
In een notitieboekje in beslag genomen in de [adres]  blijkt uit de daarin geschreven persoonsgegevens van [verdachte]  dat hij de gebruiker is van het boekje. Het is bovendien aangetroffen in een nachtkastje in de slaapkamer van zijn woning. Er staan onder meer notities in van ’36 kg’ en ’15 kg’ en ‘kangoo’ de notitie ’20 juli’ met meerdere cijfers van kilogrammen en ‘ [naam 1] ’ een notitie ’51.691 kg [naam 1] ’ ’20 kg [naam 1] ’ ’51.237 kg na malen’ ‘maler/mixen/rijden’ en overige aangegeven kilogrammen en een notitie ‘slagpoeder’ en ‘plof’.



Op de telefoon van [medeverdachte 3] stond een aantal foto’s van xtc-pillen (waaronder pillen met afdruk/opschrift Donkey Kong Trump Heineken Bitcoin domino en GOLD). In de telefoon waren ook foto’s van een Pretty Good Privacy (hierna: PGP) telefoon waarop het scherm van “EncroChat” open stond met daarin gesprekken die kennelijk over drugshandel gingen. In de chat werd gesproken over “M”. Ambtshalve is bij de verbalisant bekend dat hiermee veelal MDMA wordt bedoeld. Ook werd de vraag gesteld “Heb jij vanmiddag [naam 1] al gemalen?” In het gesprek wordt de datum en tijd 14-10-2019 te 17.14 uur weergegeven: “ [naam 1] wordt morgen aangeleverd”.
In de [adres 2] zijn twee gripzakjes elk gevuld met vijf xtc-pillen met respectievelijk de logo’s Donkey Kong kleur roze en Moncler kleur wit gevonden. Beide gripzakjes zijn voorzien van de naam [naam 1] en datum 15-10-19. In de lade van de tafel in de woonkamer lagen twee bestellingen op naam van [naam 1] . Het betreft een bestelling van 10.000 stuks Donkey Kong kleur rood en 10.000 stuks Moncler kleur wit.



In de [adres 2] en de [adres] zijn diverse notities in beslag genomen waarvan een groot deel door eenzelfde persoon leek te zijn geschreven. Het handschrift van deze persoon vermoedelijk een vrouw leek op het handschrift dat in de [adres 2] is aangetroffen op de emmers met stempels gripzakjes met xtc-pillen en een in de lade van de salontafel aangetroffen roze agenda.



In de [adres] zijn in de mengkamer handschoenen in beslag genomen. De ene handschoen (SIN AAMQ6383NL) lag in een blauwe kist samen met andere goederen voor het vervaardigen van drugs de andere handschoen lag op een tafel.
De handschoenen zijn onderzocht door The Maastricht Forensic Institute (hierna: TMFI). Het DNA-profiel afkomstig van de bemonstering op de binnenzijde van de handschoen met SIN AAMQ6383NL#01 is van een man. Dit DNA-profiel matcht met het DNA-profiel van [verdachte] . De frequentie van het DNA-profiel is kleiner dan één op één miljard.



In de [adres 2] is op de zolder in een tas een masker gevonden (SIN AAMQ6386NL). In de ‘tabletteerkamer’ lag in een blauwe kist een masker in een badmuts (SIN AAMQ6387NL). In een kast in dezelfde kamer lagen twee mondkapjes (SIN AAMQ6388NL en AAMQ6389NL) en een masker (SIN AAMQ6392NL). Ook zijn in een kast in de ‘tabletteerkamer’ handschoenen een roze en een groene (AAMQ6390NL) en werkhandschoenen (AAGV5896NL) in beslag genomen. Sporen op de handschoenen met SIN AAMQ6390NL zijn veiliggesteld en gewaarmerkt met AAMQ4887NL en AAMQ4886NL.
Het TMFI heeft de maskers en mondkapjes onderzocht. 
Op de rand van het masker met SIN AAMQ6386NL#01 is celmateriaal aangetroffen dat heeft geleid tot een DNA-mengprofiel waarvan het celmateriaal afkomstig is van minimaal vier donoren van wie zeker één man. [medeverdachte 3] kan donor zijn. Een statistische onderbouwing van dit mogelijke donorschap is niet uitgevoerd. Ook [medeverdachte] kan donor van celmateriaal zijn. De kans dat de bemonstering DNA van [medeverdachte] en een onbekende niet verwante persoon bevat is extreem veel waarschijnlijker dan dat de bemonstering DNA bevat van twee onbekende niet verwante personen. De frequentie is groter dan een miljoen.
Op de rand van het masker met SIN AAMQ6387NL#01 is celmateriaal aangetroffen dat heeft geleid tot een DNA-profiel dat matcht met het DNA-profiel van [medeverdachte 3] . De frequentie is kleiner dan één op één miljard. 
Op de rand van het mondkapje met SIN AAMQ6388NL#01 is celmateriaal aangetroffen dat heeft geleid tot een DNA-profiel dat matcht met het DNA-profiel van [medeverdachte 3] . De frequentie is kleiner dan één op één miljard. 
Op de rand van het mondkapje met SIN AAMQ6389NL#01 is celmateriaal aangetroffen dat heeft geleid tot een DNA-mengprofiel waarvan het celmateriaal afkomstig is van minimaal twee donoren van wie zeker één man. Het DNA-hoofdprofiel matcht met het DNA-profiel van [medeverdachte 3] . De frequentie is kleiner dan één op één miljard. 
Op de rand van het masker met SIN AAMQ6392NL#01 is celmateriaal aangetroffen dat heeft geleid tot een DNA-mengprofiel waarvan het celmateriaal afkomstig is van minimaal drie donoren van wie zeker één man is. Het DNA-hoofdprofiel matcht met het DNA-profiel van [medeverdachte 3] . De frequentie is kleiner dan één op één miljard.
Op de handschoenen met SIN AAMQ4886NL en SIN AAMQ4887 is celmateriaal aangetroffen dat heeft geleid tot DNA-mengprofielen waarvan het celmateriaal afkomstig is van minimaal twee donoren van wie zeker één man is. Het DNA-hoofdprofiel matcht in beide gevallen met het DNA-profiel van [medeverdachte 3] . De frequentie is kleiner dan één op één miljard.
Op de binnenzijde van de rechterhandschoen met SIN AAGV5896#02 is celmateriaal aangetroffen dat heeft geleid tot een DNA-mengprofiel waarvan het celmateriaal afkomstig is van minimaal vier donoren van wie zeker één man is. [medeverdachte] en [verdachte] kunnen donor zijn.
De kans dat de bemonstering DNA van [medeverdachte] dan wel [verdachte] en drie onbekende niet verwante personen bevat is veel waarschijnlijke dan dat de bemonstering DNA bevat van vier onbekende niet verwante personen. De frequentie is 100 tot 10.000.




        [medeverdachte] heeft verklaard dat [verdachte] wel eens spullen moest vervoeren en dat hij dan meereed.


        [medeverdachte 2] heeft verklaard dat hij zichzelf op de foto bij in de wijk ’t Broek herkent. Het is bij de woning met nummer [nummer] . Hij heeft een doos in de handen waarvan hij denkt dat er iets inzat voor de tabletteermachine. Verder heeft hij verklaard dat hij wist dat er drugs in huis waren.




        [medeverdachte 3] heeft verklaard dat ze ongeveer wist wat er aan drugs in de woning lag. Het handschrift op de notities het roze boekje en de emmertjes is van haar. Op de dag van de aanhouding was ze de ruimte de stempels en de machine aan het schoonmaken. De roze handschoenen en de badmuts heeft zij gebruikt. [medeverdachte 3] heeft verder verklaard dat ze zichzelf en [medeverdachte 2] op de foto’s in het dossier herkent. Ze haalden dozen op bij [verdachte] . In de witte emmer zaten stempels voor in de tikmachine. Ze bedoelt daarmee de tabletteermachine waarmee xtc-pillen kunnen worden gemaakt. Het isolatiemateriaal heeft [medeverdachte 2] op de muur aangebracht. In de blauwe kist hebben zakjes met pillen gezeten de weegschaal werd gebruikt voor het wegen van xtc-pillen. In het zwarte ladekastje in de blauwe kist zaten zakjes met pillen die in die ruimte zijn gemaakt. Het zou kunnen dat haar handschrift op de zakjes staat. De roze en oranje pillen die in de vier dozen zijn aangetroffen zijn bij hun gemaakt. Ze heeft niet echt een boekhouding gevoerd maar wel rekeningen (de rechtbank begrijpt berekeningen) gemaakt. De datum op de zakjes klopt en haar handschrift ook. Volgens [medeverdachte 3] heeft ze emmers gehaald voor de stempels en zelf bedacht om de informatie op de emmers te zetten. In het roze notitieboekje stond bij ‘kleuren’ hoeveel kleurstof op 1 kilogram van het mengsel erin gaat. De nummers op de stempels betreffen het gewicht in milligram.




        [verdachte] heeft bij de politie verklaard dat het vervoer op zijn conto kwam. Ter terechtzitting heeft [verdachte] verklaard dat hij zich betrokken voelde bij het vervoer en dat hij ritjes met drugs deed. Hij vervoerde dozen en blauwe kratten. Van de blauwe kratten wist hij dat er drugs in zat. De [automerk] werd gebruikt voor overslag. De dozen die op de dag van de aanhouding in de auto stonden zouden ’s avonds worden opgehaald. De foto van de cruncher die op zijn computer is aangetroffen heeft hij gemaakt in de woning van [medeverdachte] .




Overweging rechtbank

Zoals de rechtbank hiervoor heeft overwogen is sprake geweest van één productieproces in de woningen van [verdachte]  [medeverdachte 2] en [medeverdachte 3] en [medeverdachte]  wat een nauwe en bewuste samenwerking tussen de betrokkenen veronderstelt. Naar het oordeel van de rechtbank zijn [verdachte]  [medeverdachte]  [medeverdachte 2] en [medeverdachte 3] allen bij de productie van de xtc-pillen betrokken geweest. 



De rechtbank overweegt ten aanzien van [verdachte] dat op camerabeelden is waargenomen dat hij meerdere keren dozen en/of zakken in de bij hem in gebruik zijnde [automerk] laadt. Een aantal keren heeft hij de [automerk] dusdanig op de stoep dicht bij zijn voordeur geparkeerd dat niet zichtbaar was of hij goederen uit de auto haalde dan wel goederen erin zette. Op de camerabeelden is verder gezien dat [verdachte] samen met [medeverdachte] dozen in de [automerk] zette en dat ze samen zijn weggegaan. [verdachte] heeft verklaard dat hij ritjes met drugs deed. Hij vervoerde dozen en blauwe kratten waarbij hij wist dat er drugs in de blauwe kratten zaten. De rechtbank leidt uit het voorgaande af dat [verdachte]  zoals hij heeft verklaard betrokken is geweest bij het vervoer en de aflevering van de MDMA dan wel xtc-pillen. 
De rechtbank is echter van oordeel dat [verdachte] een grotere rol heeft gehad in het gehele productieproces dan hij wil doen voorkomen. Zo zijn in de bij hem in gebruik zijnde agenda en het bij hem in gebruik zijnde notitieboekje dat is aangetroffen in een slaapkamer van zijn woning notities gevonden die drugsgerelateerd zijn en te maken hebben met de productie van xtc-pillen. Daarnaast is het opmerkelijk dat er een foto van de in de woning van [medeverdachte] aangetroffen cruncher op zijn laptop stond. Daar komt bij dat in een handschoen die in de zogenaamde mengkamer in een blauwe krat lag DNA van [verdachte] is gevonden. Omdat deze handschoen samen met andere goederen voor het vervaardigen van drugs in een blauwe kist lag moet het ervoor worden gehouden dat [verdachte] de handschoen heeft aangehad bij het productieproces te meer nu [verdachte] geen (andere) plausibele verklaring heeft kunnen geven voor de aanwezigheid van de handschoen in die kist. Daarnaast is van een op de [adres 2] in beslag genomen handschoen die lag in een kast in de tabletteerruimte een DNA-mengprofiel vastgesteld waarvan [verdachte] donor zou kunnen zijn. Dit sterkt de rechtbank in de overtuiging dat [verdachte] een grotere rol heeft gehad dan alleen het vervoeren en het afleveren van de drugs.



Ten aanzien van [medeverdachte] overweegt de rechtbank dat op de camerabeelden is te zien dat hij meerdere keren bij de woning van [verdachte] was en ook een sleutel van de woning had. Verder is op de beelden te zien dat hij met dozen loopt dozen in de [automerk] zet en dat hij met [verdachte] in de [automerk] weggaat. [medeverdachte] heeft verklaard dat [verdachte] wel eens spullen moest vervoeren en dat hij dan meereed. In de woning van [medeverdachte] is een factuur gevonden met daarop verhuisdozen en vacuümzakken. Ook is in zijn woning een dergelijke verhuisdoos aangetroffen. Soortgelijke verhuisdozen zijn ook aangetroffen in de [adres 2] en in de [automerk] . En in de [adres 2] zijn vacuümzakken gevonden soortgelijk aan de zakken op de factuur. In een tas die op de [adres 2] op de zolder stond zat een masker. Op dat masker is DNA van onder anderen [medeverdachte] aangetroffen. Daarnaast is van een op de [adres 2] in beslag genomen handschoen een DNA-mengprofiel vastgesteld waarvan [medeverdachte] donor zou kunnen zijn. 



De rechtbank overweegt met betrekking tot [medeverdachte 2] dat op de camerabeelden te zien was dat hij meerdere keren bij de woning van [verdachte] was. Hij heeft dozen gesjouwd en een van de keren papieren achtergelaten bij [verdachte] . Daarnaast heeft [medeverdachte 3] verklaard dat [medeverdachte 2] het isolatiemateriaal op de muur in de tabletteerruimte heeft aangebracht. Uit het dossier valt op te maken dat de wand in de ‘tabletteerruimte’ grenzend aan de buren bekleed was met isolatieschuim. Dit duidt op het klaar maken van een productieruimte. [medeverdachte 2] heeft verklaard dat hij wist dat er drugs in huis waren.



Ten aanzien van [medeverdachte 3] overweegt de rechtbank dat op de telefoon van [medeverdachte 3] een aantal foto’s van xtc-pillen stond en foto’s van een PGP-telefoon waarop het scherm van “EncroChat” geopend was met daarin gesprekken die kennelijk over drugshandel gingen. In de chat werd de vraag gesteld “Heb jij vanmiddag [naam 1] al gemalen?” In het gesprek wordt de datum en tijd 14-10-2019 te 17.14 uur weergegeven: “ [naam 1] wordt morgen aangeleverd”. Bij de doorzoeking van de [adres 2] zijn twee gripzakjes elk gevuld met 5 xtc-pillen met respectievelijk de logo’s Donkey Kong kleur roze en Moncler kleur wit gevonden. Beide gripzakjes zijn voorzien van de naam [naam 1] en datum 15-10-19. In de lade van de salontafel in de woonkamer van [medeverdachte 3] lagen twee bestellingen op naam van [naam 1] . Op meerdere maskers mondkapjes en handschoenen die in de [adres 2] in beslag zijn genomen is een DNA-profiel vastgesteld dat matcht met het DNA-profiel van [medeverdachte 3]  dan wel een DNA-mengprofiel waarvan het DNA-hoofdprofiel matcht met het DNA-profiel van [medeverdachte 3] . Daarnaast heeft [medeverdachte 3] verklaard dat zij wist wat er aan drugs in huis lag dat de vier dozen met xtc-pillen bij hun was gemaakt dat zij berekeningen maakte dat het handschrift op diverse notities gripzakjes en emmertjes van haar was dat zij die emmertjes heeft aangeschaft en dat zij op de dag van de aanhouding aan het schoonmaken was in de tabletteerruimte.



Al het voorgaande in aanmerking nemend acht de rechtbank bewezen dat sprake is van het medeplegen van het opzettelijk bereiden en/of bewerken en/of verwerken en/of afleveren en/of vervoeren en/of vervaardigen en het aanwezig hebben van een grote hoeveelheid MDMA gedurende de periode van 1 mei 2019 tot en met 21 oktober 2019 zoals ten laste gelegd onder feit 1. [verdachte]  [medeverdachte]  [medeverdachte 2] en [medeverdachte 3] zijn allemaal betrokken geweest bij de productie van de xtc-pillen. Het dossier bevat geen bewijs dat zij ook pillen hebben verkocht. 



Ook acht de rechtbank bewezen het medeplegen van het bezit van de hoeveelheden MDMA ten laste gelegd onder feit 2. De rechtbank merkt hierbij op dat nu sprake is van één productieproces op de adressen van [verdachte]  [medeverdachte 2] en [medeverdachte 3] en [medeverdachte]  ook sprake is van het medeplegen ten aanzien van het aanwezig hebben van MDMA op die verschillende adressen.
De rechtbank merkt verder ten aanzien van feit 2 op dat [verdachte] op 22 oktober 2019 is aangehouden en [medeverdachte 2] en [medeverdachte 3] op 23 oktober 2019 en dat op 22 oktober 2019 de doorzoeking bij [verdachte] heeft plaatsgevonden en op 23 oktober 2019 de doorzoekingen bij [medeverdachte 2] en [medeverdachte 3] en bij [medeverdachte] . Daarnaast zijn ook op 4 november 2019 nog drugs in beslag genomen in de woning van [medeverdachte 2] en [medeverdachte 3] . Aangenomen mag worden dat de drugs die op 4 november 2019 in beslag zijn genomen ook ten tijde van de aanhouding van [medeverdachte 2] en [medeverdachte 3] al in de woning aanwezig waren. Nu na de doorzoekingen (voor wat betreft de [adres 2] de eerste doorzoeking) de drugs niet langer in de machtssfeer van de verdachten waren is de rechtbank van oordeel dat de ten laste gelegde periode voor zover die betreft 24 oktober 2019 tot en met 4 november 2019 niet kan worden bewezen. De rechtbank zal de ten laste gelegde periode daarom beperken tot 22 oktober 2019 tot en met 23 oktober 2019.



De raadsvrouw heeft betoogd dat tijdens het verblijf van [verdachte] in [land] zijn woning zonder zijn medeweten door anderen is ingericht met drugsgerelateerde goederen. De rechtbank overweegt dat [verdachte] dan wel kopieën van zijn paspoort heeft overgelegd met betrekking tot zijn verblijf in [land]  maar dat hij op geen enkele wijze nader heeft onderbouwd dat zijn woning in die periode met drugsgerelateerde goederen is ingericht. Nu concrete informatie daarover ontbreekt en dus ook niet verifieerbaar is acht de rechtbank zijn verklaring hierover niet aannemelijk. Daarbij komt dat de rechtbank zoals hiervóór overwogen bewezen acht dat [verdachte] al vóór zijn reis naar [land] betrokken was bij de productie van xtc. De rechtbank verwerpt het verweer.

        [verdachte] heeft nog verklaard dat de betonmolen niet kan zijn gebruikt omdat de stabilisatorstang ontbrak. Hierover overweegt de rechtbank dat in de betonmolen een kristalvormige op MDMA gelijkende stof zat. Naar het oordeel van de rechtbank blijkt daaruit dat de betonmolen wel is gebruikt in het productieproces. 





3Bewezenverklaring


Naar het oordeel van de rechtbank is wettig en overtuigend bewezen dat de verdachte het onder 1 en 2 tenlastegelegde heeft begaan te weten dat: 



1.



hij op een of meer tijdstip(pen) in of omstreeks de periode van 1 mei 2019 tot en met 21 oktober 2019 in de gemeente Arnhem en/of de gemeente Zevenaar althans in Nederland tezamen en in vereniging met een of meer anderen althans alleen (telkens) opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd en/of vervaardigd en/of aanwezig heeft gehad een (grote) hoeveelheid MDMA in elk geval (telkens) een (grote) hoeveelheid MDMA zijnde MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



2.



hij in of omstreeks de periode van 22 oktober 2019 tot en met 23 oktober 2019 4 november 2019 in de gemeente Arnhem en/of de gemeente Zevenaar tezamen en in vereniging met een of meer anderen althans alleen opzettelijk aanwezig heeft gehad:

- (ongeveer) 25 kilogram MDMA (te weten in een pand gelegen aan de [adres] te Arnhem) en/of (ongeveer) 42 kilogram MDMA (te weten in een (personen)auto ( [automerk] ) (kenteken [kenteken] )) en/of
- (ongeveer) 116 kilogram MDMA en/of (ongeveer) 1097 gram Amfetamine (in een pand en/of een schuur gelegen aan de [adres 2] te Zevenaar) en/of
- (ongeveer) 29 gram MDMA (te weten (ongeveer) 56 (zogenaamde) XTC pillen) en/of 


(ongeveer) 36 gram MDMA (afkomstig uit een stofzuiger(zak)) (in een pand gelegen aan de 

        [adres 3] te Arnhem) 

in elk geval een (zeer) (grote) hoeveelheid van een materiaal bevattende MDMA zijnde MDMA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.



Wat meer of anders is ten laste gelegd dan hiervoor bewezen is verklaard is niet bewezen. 
Verdachte moet daarvan worden vrijgesproken.





4De kwalificatie van het bewezenverklaarde


Het bewezenverklaarde levert op:




Feit 1:


Medeplegen van opzettelijk handelen in strijd met een in artikel 2 onder B en C gegeven verbod meermalen gepleegd.





Feit 2: 


Medeplegen van opzettelijk handelen in strijd met het in artikel 2 onder C gegeven verbod meermalen gepleegd.






5De strafbaarheid van het feit


De feiten zijn strafbaar.





6De strafbaarheid van de verdachte


Verdachte is strafbaar nu geen omstandigheid is gebleken of aannemelijk geworden die de strafbaarheid van verdachte uitsluit.





7Overwegingen ten aanzien van straf en/of maatregel



Het standpunt van de officier van justitie 

De officier van justitie heeft geëist dat verdachte ter zake van het onder 1 en 2 tenlastegelegde zal worden veroordeeld tot een gevangenisstraf van 45 jaar met aftrek van het voorarrest.




Het standpunt van de verdediging

De raadsvrouw heeft een gevangenisstraf van maximaal 3 jaar waarvan 2 jaar voorwaardelijk bepleit. Zij heeft hiertoe naar voren gebracht dat geen sprake is van een delictpatroon. [verdachte] is volgens het reclasseringsrapport een beïnvloedbare man. Hij heeft zich niet kunnen verzetten tegen anderen. De raadsvrouw heeft verzocht om hiermee en met de overige persoonlijke omstandigheden van [verdachte] rekening te houden en het reclasseringsadvies te volgen. Ze heeft verzocht [verdachte] nog een kans te geven om met behulp van de reclassering aan zijn toekomst te werken. [verdachte] is hiertoe gemotiveerd.




Beoordeling door de rechtbank


        [verdachte] en zijn mededaders hebben zich schuldig gemaakt aan het op grote schaal produceren van xtc-pillen. Berekend is dat zij in de ten laste gelegde periode in totaal 2.311.000 xtc-pillen hebben geproduceerd en dat er ten tijde van de aanhouding 326.654 xtc-pillen in hun woningen en in de auto in gebruik bij [verdachte]  aanwezig waren. Het gaat om een zeer grote hoeveelheid xtc-pillen wat duidt op een georganiseerde en professionele aanpak. [verdachte] en zijn mededaders bekommerden zich hierbij niet om de gezondheidsrisico’s voor anderen en de schadelijke gevolgen voor de maatschappij en het milieu die de xtc-productie met zich brengt. Zij hebben bijgedragen aan het in stand houden van de ondermijnende criminaliteit die rondom de handel en de productie van drugs grote vormen heeft aangenomen in Nederland.



Wat betreft de persoon van [verdachte] heeft de rechtbank acht geslagen op het uittreksel uit de justitiële documentatie van 11 juni 2020 waaruit blijkt dat hij eerder maar niet in de afgelopen vijf jaar met politie en justitie in aanraking is gekomen. [verdachte] is niet eerder veroordeeld voor drugsgerelateerde feiten.



De reclassering heeft op 10 april 2020 geadviseerd [verdachte] een (deels) voorwaardelijke straf op te leggen met een aantal bijzondere voorwaarden.



De rechtbank is van oordeel dat de door de raadsvrouw bepleite straf geen recht doet aan de ernst van de feiten. De rechtbank ziet ook geen aanleiding het reclasseringsadvies te volgen nu [verdachte] bij de reclassering niet volledig is geweest over zijn rol in het geheel en de reclassering bij haar advies dus niet over volledige informatie kon beschikken.
De rechtbank acht enkel een gevangenisstraf van lange duur passend en geboden en zij zal de officier van justitie daarom volgen in zijn eis. Dit betekent dat de rechtbank aan [verdachte] een gevangenisstraf zal opleggen van 45 jaar.





8De inbeslaggenomen en nog niet teruggegeven voorwerpen


In het kader van het onderzoek tegen [verdachte] zijn in en bij zijn woning onder meer een personenauto ( [automerk] ) een notitieblok met agenda een paar papiertjes uit een prullenbak en een bedrag van € 2.800- aangetroffen. Deze voorwerpen zijn op grond van artikel 94 van het Wetboek van Strafvordering inbeslaggenomen. 



De onder [verdachte] in beslag genomen en nog niet teruggegeven auto aan hem toebehorend is vatbaar voor verbeurdverklaring nu het een voorwerp is met behulp waarvan het onder1 en 2 bewezenverklaarde is begaan. De rechtbank heeft hierbij rekening gehouden met de draagkracht van [verdachte] .



Nu zich geen strafvorderlijk belang daartegen verzet zal de teruggave worden gelast van de overige in beslag genomen en nog niet teruggegeven voorwerpen (te weten: een notitieblok met agenda papiertjes en € 2.800-). Wat betreft het geldbedrag heeft te gelden dat dit niet direct of indirect in verband te brengen is met de tegen [verdachte] bewezen verklaarde feiten.



De rechtbank merkt ten aanzien van het bedrag van € 2.800- ten overvloede en om misverstanden te voorkomen op dat volgens mededeling van de officier van justitie ook conservatoir beslag is gelegd op dit geldbedrag. De beslissing tot teruggave laat onverlet dat het geldbedrag naar het zich laat aanzien niet zal worden teruggegeven zolang het conservatoir beslag niet is opgeheven.





9De toegepaste wettelijke bepalingen


De beslissing is gegrond op de artikelen:



33 33a 47 en 57 van het Wetboek van Strafrecht;


2 en 10 van de Opiumwet.







10De beslissing


De rechtbank:



	verklaart bewezen dat verdachte het tenlastegelegde zoals vermeld onder punt 3 heeft begaan;



	verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij;



	verstaat dat het aldus bewezenverklaarde oplevert de strafbare feiten zoals vermeld onder punt 4;



	verklaart verdachte hiervoor strafbaar;



	veroordeelt verdachte wegens het bewezenverklaarde tot een gevangenisstraf voor de duur van 45 (viereneenhalf) jaren;

 beveelt dat de tijd door veroordeelde vóór de tenuitvoerlegging van deze uitspraak in verzekering en voorlopige hechtenis doorgebracht bij de uitvoering van de opgelegde gevangenisstraf in mindering zal worden gebracht; 
 verklaart verbeurd de in beslag genomen nog niet teruggegeven auto ( [automerk] );
 gelast de teruggave van de in beslag genomen nog niet teruggegeven voorwerpen aan veroordeelde te weten: een notitieblok met agenda papiertjes en een bedrag van€ 2.800-.










Dit vonnis is gewezen door mr. K.A.M. van Hoof (voorzitter) mr. J.M. Hamaker en 
mr. M.J. Wasmann rechters in tegenwoordigheid van mr. C.C.M. Althoff griffier en uitgesproken ter openbare terechtzitting van deze rechtbank op 2 juli 2020.























 Het bewijs is terug te vinden in het in de wettelijke vorm door verbalisant [verbalisant] van de politie Oost-Nederland district Gelderland-Midden opgemaakte proces-verbaal BHV 2019423943 e.a. onderzoek ON4R019131 - [onderzoeksnaam]  gesloten op 18 januari 2020 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.


 Proces-verbaal van doorzoeking ter inbeslagneming p. 395.


 Proces-verbaal onderzoek verdovende middelen p. 408.


 NFI-rapporten p. 416 417 418.


 Proces-verbaal onderzoek verdovende middelen p. 407.


 NFI-rapport p. 415.


 Proces-verbaal van bevindingen p. 1107-1108.


 NFI-rapporten p. 1122 1123 1124.


 Proces-verbaal van bevindingen p. 1108.


 NFI-rapporten van 3 juni 2020.


 Proces-verbaal van bevindingen p. 1107.


 Proces-verbaal van bevindingen p. 135


 Proces-verbaal van binnentreden in woning p. 634.


 Proces-verbaal van bevindingen p. 1109 Proces-verbaal onderzoek verdovende middelen p. 1178-1180.


 NFI-rapporten p. 660 1170 1171 1172 1173 1189 1190 1191 1192 1193 1194 1195 1196 1197.


 Proces-verbaal van bevindingen p. 1110.


 Processen-verbaal van bevindingen p. 638 1110.


 (Stam)proces-verbaal p. 1096 NFI-rapport p. 1241.


 Proces-verbaal onderzoek verdovende middelen p. 651.


 NFI-rapport p. 659.


 Proces-verbaal van bevindingen p. 1110.


 (Stam)proces-verbaal p. 1096 proces-verbaal onderzoek verdovende middelen p. 1229 NFI-rapport p. 1238.


 Proces-verbaal van bevindingen p. 1110 (stam)proces-verbaal p. 1096.


 NFI-rapport p. 1240.


 Proces-verbaal van bevindingen p. 1111.


 (Stam)proces-verbaal p. 1096 proces-verbaal onderzoek verdovende middelen p. 1230 NFI-rapport p. 1239.


 Proces-verbaal van bevindingen p. 1110 (stam)proces-verbaal p. 1096.


 Proces-verbaal onderzoek verdovende middelen p. 1230-1231 NFI-rapport p. 1242.


 Proces-verbaal van bevindingen p. 1110-1111.


 Proces-verbaal van binnentreden in woning p. 857 859 proces-verbaal van bevindingen p. 1111.


 NFI-rapporten p. 868 869.


 Proces-verbaal van bevindingen p. 879.


 Proces-verbaal onderzoek verdovende middelen p. 882 NFI-rapport p. 886.


 Proces-verbaal van bevindingen p.871.


 Proces-verbaal van bevindingen p. 913.


 Proces-verbaal van bevindingen p. 404.


 Proces-verbaal van bevindingen p. 135.


 Proces-verbaal van bevindingen p. 685.


 Processen-verbaal van bevindingen p. 683-684 en 951.


 Proces-verbaal van bevindingen p. 1307.


 Proces-verbaal van bevindingen p. 429-430.


 Proces-verbaal van bevindingen p. 964-967.


 Proces-verbaal onderzoek verdovende middelen p. 407.


 Proces-verbaal van bevindingen p. 967-968.


 Proces-verbaal van bevindingen p. 951.


 Proces-verbaal van bevindingen p. 971-975.


 Proces-verbaal van bevindingen p. 913 945 947.


 Proces-verbaal van bevindingen p. 911-912 929.


 Proces-verbaal van bevindingen p. 1305-1306.


 Stamproces-verbaal p. 10 23 34.


 Proces-verbaal van bevindingen p. 284-287.


 Proces-verbaal van bevindingen p. 344.


 Proces-verbaal van bevindingen p. 528-529.


 Proces-verbaal van bevindingen p. 430-431 610.


 Proces-verbaal van bevindingen p. 730-731.


 Proces-verbaal van bevindingen p. 730-731.


 Proces-verbaal van bevindingen p. 964.


 Stamproces-verbaal p. 46.


 TMFI-rapport p. 1074.


 Stamproces-verbaal p. 46.


 Proces-verbaal aanvraag DNA-onderzoek sporen en benoeming DNA-deskundige p. 1374-1375.


 TMFI-rapport p. 1074-1076.


 TMFI-rapport p. 1378-1379.


 Proces-verbaal van verhoor van [medeverdachte] als getuige bij de rechter-commissaris.


 Proces-verbaal van verhoor van [medeverdachte 2]  p. 106-107.


 Proces-verbaal van verhoor van [medeverdachte 2] als getuige bij de rechter-commissaris.


 Schriftelijke verklaring van [medeverdachte 3]  p. 1408.


 Proces-verbaal van verhoor van [medeverdachte 3]  p. 1388-1389 1392-1397 1401-1402 1404-1405.


 Proces-verbaal van verhoor toetsing rechtmatigheid inverzekeringstelling en vordering tot bewaring verdachte [verdachte] .


 Verklaring van verdachte [verdachte]  ter terechtzitting van 18 juni 2020.


 Proces-verbaal van bevindingen p. 1306.

