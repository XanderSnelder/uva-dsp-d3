

RECHTBANK LIMBURG


Zittingsplaats Roermond



Strafrecht



Parketnummer: 03/702540-18



Tegenspraak (gemachtigde raadsman)




Vonnis van de meervoudige kamer d.d. 6 juni 2019




in de strafzaak tegen





          [verdachte] 

geboren te [geboortegegevens verdachte] 
wonende te [adresgegevens verdachte] .



De verdachte wordt bijgestaan door mr. J.W. Heemskerk advocaat kantoorhoudende te Roermond.





1Onderzoek van de zaak
De zaak is inhoudelijk behandeld op de zitting van 9 mei 2019. De verdachte is niet verschenen. Wel verschenen is zijn gemachtigde raadsman. De officier van justitie en de verdediging hebben hun standpunten kenbaar gemaakt. Op 23 mei 2019 is het onderzoek op de zitting formeel gesloten.


De zaak is gelijktijdig maar niet gevoegd behandeld met de strafzaken tegen de medeverdachten:




          [medeverdachte 1] met de parketnummers 03/659401-17 en 03/661028-19;



          [medeverdachte 2] met parketnummer 03/659400-17;



          [medeverdachte 3] met parketnummer 03/659407-17;



          [medeverdachte 4] met parketnummer 03/659045-18;



          [medeverdachte 5] met parketnummer 03/659046-18.






2De tenlastelegging

De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat de verdachte:




feit 1:	medeplichtig is geweest aan het door anderen produceren van amfetamine;

feit 2:	samen met anderen voorbereidingshandelingen heeft verricht voor de productie van handel in en/of uitvoer van MDMA en/of amfetamine.





3De beoordeling van het bewijs

3.1


Een korte inleiding

Op 22 november 2017 deed de politie een inval in een loods op het adres [adres] te Velden. Hierbij werd een in werking zijnde inrichting voor de productie van BMK en amfetamine aangetroffen. In deze loods waren drie personen aanwezig. Een van deze personen lukte het om aan de politie te ontkomen. De twee anderen werden op heterdaad aangehouden. Uiteindelijk heeft de officier van justitie zes personen vervolgd voor de strafrechtelijke betrokkenheid bij dit zogenoemde drugslaboratorium onder wie de verdachte.



3.2


Het standpunt van de officier van justitie 

De officier van justitie acht beide feiten wettig en overtuigend bewezen en baseert zich daarbij vooral op de verklaring van medeverdachte [medeverdachte 1] over de rol van de verdachte: de verdachte zou hebben bemiddeld tussen deze [medeverdachte 1] enerzijds en de medeverdachten [medeverdachte 4] en [medeverdachte 5] anderzijds bij de totstandkoming van hun samenwerking en meer in het bijzonder bij het ter beschikking stellen van een ruimte.



De officier van justitie stelt dat de aannemelijkheid van de verklaring van medeverdachte [medeverdachte 1] over de rol van de verdachte bevestiging vindt in ander bewijsmateriaal.



De officier van justitie heeft gevorderd aan de verdachte op te leggen een gevangenisstraf van negen maanden waarvan zes maanden voorwaardelijk met een proeftijd van drie jaar.



3.3

Het standpunt van de verdediging




Ten aanzien van feit 1

De verdediging heeft verzocht de verdachte van dit feit vrij te spreken. Ter onderbouwing hiervan heeft de raadsman primair aangevoerd dat de betrokkenheid van de verdachte alleen maar kan worden afgeleid uit de verklaring van medeverdachte [medeverdachte 1] en dat hiervoor verder geen enkel aanvullend bewijs bestaat.



Indien de rechtbank toch bewezen acht dat de verdachte de medeverdachten [medeverdachte 4] en [medeverdachte 5] in contact heeft gebracht met voornoemde [medeverdachte 1]  stelt de verdediging zich subsidiair op het standpunt dat de verdachte niet heeft geweten wat het doel hiervan is geweest.




Ten aanzien van feit 2

De verdediging heeft verzocht de verdachte van dit feit vrij te spreken vanwege het ontbreken van opzet - ook in voorwaardelijke zin - bij de verdachte. Bovendien kan niet worden bewezen dat sprake is geweest van een nauwe en bewuste samenwerking.



3.4


Het oordeel van de rechtbank

Op grond van het dossier stelt de rechtbank vast dat in de avond van 22 november 2017 in een loods op het perceel [adres] te Velden een in werking zijnde inrichting is aangetroffen bestemd voor de vervaardiging van BMK alsmede voor de vervaardiging van amfetamine uit BMK met de Leuckartmethode.



In deze loods zijn onder meer de volgende stoffen aangetroffen: BMK amfetamine N‑formylamfetamine methanol mierenzuur fosforzuur formamide zwavelzuur caustic soda en amfetaminesulfaat.



Op diezelfde avond zijn twee verdachten aangehouden te weten [medeverdachte 1] en [medeverdachte 2]  geboren op [geboortegegevens medeverdachte 2] . Een week later is een derde verdachte [medeverdachte 3]  geboren op [geboortegegevens medeverdachte 3]  aangehouden.



Medeverdachte [medeverdachte 1] heeft in de loop van het onderzoek na zich aanvankelijk te hebben beroepen op zijn zwijgrecht diverse verklaringen afgelegd. Hoewel deze verklaringen niet alle even consistent zijn en op onderdelen innerlijk tegenstrijdig komt er een beeld uit naar voren van verschillende personen die bij de opbouw en exploitatie van het drugslaboratorium betrokken zouden zijn.



In zijn verklaringen noemt [medeverdachte 1] de verdachte als een van de betrokkenen. Zo zou de verdachte met het oog op de productie van BMK en amfetamine deze [medeverdachte 1] in contact hebben gebracht met de medeverdachten [medeverdachte 4] en [medeverdachte 5] en als soort tussenpersoon hebben opgetreden met het oog op de verhuur van de loods van [medeverdachte 1] .



De rechtbank zal de verdachte vrijspreken van beide tenlastegelegde feiten. Hiertoe wordt het volgende overwogen.



Hoewel [medeverdachte 1] heeft verklaard over de rol van de verdachte vindt de rechtbank in het dossier geen althans onvoldoende steunbewijs om tot een bewezenverklaring te komen. Als al zou kunnen worden bewezen dat de verdachte medeverdachte [medeverdachte 1] in contact heeft gebracht met de organisatoren of leiders van het amfetaminelaboratorium dan nog kan op grond van het aanwezige bewijsmateriaal niet (objectief) worden vastgesteld dat de verdachte wist dat het ging om de productie van amfetamine of andere verdovende middelen. De verklaringen van medeverdachte [medeverdachte 1] vinden geen steun op de essentiële onderdelen die zouden moeten duiden op de betrokkenheid van de verdachte bij het aangetroffen amfetaminelaboratorium.



Al met al is er naar het oordeel van de rechtbank onvoldoende wettig en overtuigend bewijs voor een bewezenverklaring.






4De beslissing

De rechtbank:

Vrijspraak


- spreekt de verdachte vrij van de onder 1 en 2 tenlastegelegde feiten.



Dit vonnis is gewezen door mr. R.A.M.M. Gijselaers voorzitter mr. R. Verkijk en mr. G.L.A.M. van Doveren rechters in tegenwoordigheid van mr. R. Goevaerts griffier en uitgesproken ter openbare zitting van 6 juni 2019.




Buiten staat

Mr. R. Verkijk en mr. G.L.A.M. van Doveren zijn niet in de gelegenheid dit vonnis mede te ondertekenen.
BIJLAGE I: De tenlastelegging



Aan de verdachte is tenlastegelegd dat




feit 1


        [medeverdachte 2] en/of [medeverdachte 3] en/of [medeverdachte 1] en/of [medeverdachte 4] en/of [medeverdachte 5] en/of een of meer onbekend gebleven perso(o)n(en) in of omstreeks de periode van 19 oktober 2017 tot en met 22 november 2017 te [adres]  gemeente Venlo in elk geval binnen het arrondissement Limburg meermalen althans eenmaal (telkens) tezamen en in vereniging met anderen of een ander althans alleen opzettelijk heeft/hebben vervaardigd (telkens) (een) hoeveelhe(i)d(en) van een materiaal bevattende amfetamine zijnde amfetamine (telkens) (een) middel vermeld op de bij de Opiumwet behorende lijst I 



bij en/of tot voornoemd misdrijf hij verdachte en/of zijn mededader(s) in of omstreeks de periode van 1 mei 2017 tot en met 22 november 2017 te [adres]  en/of te Neer en/of te Ittervoort en/of te Echt in de gemeente(n) Venlo en/of Leudal en/of Echt-Susteren in elk geval binnen het arrondissement Limburg 



behulpzaam is/zijn geweest en/of opzettelijk gelegenheid en/of middelen heeft/hebben verschaft door

- een of meer van voornoemde verdachte(n) met elkaar in contact te brengen en/of 
- te bemiddelen tussen voornoemde verdachte(n) althans als tussenpersoon op te treden tussen voornoemde verdachte(n) teneinde een locatie te verwerven ten behoeve van de productie van synthetische drugs;



feit 2

hij in of omstreeks de periode van 19 oktober 2017 tot en met 22 november 2017 te [adres] /Velden gemeente Venlo in elk geval binnen het arrondissement Limburg
tezamen en in vereniging met een ander of anderen althans alleen
om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van (een) hoeveelheid/ hoeveelheden van een materiaal bevattende MDMA en/of amfetamine zijnde MDMA en/of amfetamine (telkens) een middel vermeld op de bij de Opiumwet behorende lijst I voor te bereiden en/of te bevorderen



zich of (een) ander(en) gelegenheid en/of middelen en/of inlichtingen tot het plegen van dat/die feiten heeft trachten te verschaffen immers heeft hij verdachte in of omstreeks de periode van 1 mei 2017 tot en met 22 november 2017 te [adres]  en/of te Neer en/of te Ittervoort en/of te Echt in de gemeente(n) Venlo en/of Leudal en/of Echt-Susteren in elk geval binnen het arrondissement Limburg 

- een of meer (mede)verdachte(n) met elkaar in contact gebracht  en/of
- bemiddeld althans als tussenpersoon tussen voornoemde verdachte(n) opgetreden teneinde een locatie te verwerven ten behoeve van de productie van synthetische drugs.

