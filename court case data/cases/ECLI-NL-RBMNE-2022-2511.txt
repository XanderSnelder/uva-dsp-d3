

RECHTBANK MIDDEN-NEDERLAND


Strafrecht
Locatie Utrecht



Parketnummers: 16/659076-19; 16/659018-20; 16/659044-20; 16/659005-21 (gev. ttz) (P)




Vonnis van de meervoudige kamer van 5 juli 2022




in de strafzaak tegen





          [verdachte]
        
geboren op [geboortedatum] 1970 te [geboorteplaats] (Suriname)
thans gedetineerd in de PI [locatie 1] te [plaats 1] .




1INLEIDING


1.1


De loop van het onderzoek

Op 7 juli 2017 is [slachtoffer 1] van het leven beroofd bij het station van [plaats 2] (deelonderzoek Breuk). De politie kwam al snel op het spoor van twee verdachten [medeverdachte 1] en [medeverdachte 2] . [medeverdachte 1] werd in oktober 2017 aangehouden in Spanje [medeverdachte 2] in Nederland. [medeverdachte 1] heeft als verdachte vrijwel direct een bekennende verklaring afgelegd. Vervolgens werd duidelijk dat hij in staat en bereid was om meer te verklaren over mededaders en opdrachtgevers in het onderzoek Breuk maar ook over andere ernstige strafbare feiten. Hij heeft diverse kluisverklaringen afgelegd en uiteindelijk is met hem in november 2018 een zogenoemde kroongetuige-overeenkomst gesloten. Zijn verklaringen hebben nieuwe aanknopingspunten gegeven voor liquidatie-onderzoeken die waren vastgelopen en er is zicht gekregen op een groep personen die zich bezig leek te houden met het plegen van liquidaties en feiten die daarmee verband houden. Op 21 november 2018 is een landelijke klapdag gehouden waarop vele aanhoudingen zijn verricht en een zeer groot aantal gegevensdragers in beslag is genomen. Het onderzoek naar deze criminele organisatie en de feiten die in dat kader zijn gepleegd heeft de naam Eris gekregen. In dat onderzoek doet de rechtbank vandaag uitspraak.




1.2


Het onderzoek ter terechtzitting

Dit vonnis wordt op tegenspraak gewezen. Na diverse voorbereidende zittingen is op 30 augustus 2021 de inhoudelijke behandeling begonnen en zijn in totaal 51 zittingsdagen gevolgd zoals in bijlage 1 opgenomen. Gedurende die dagen is de kroongetuige op zitting gehoord en zijn de deelonderzoeken en vorderingen van de benadeelde partijen behandeld. De rechtbank heeft kennisgenomen van de vordering en standpunten van de officieren van justitie in het onderzoek Eris en van hetgeen [verdachte] en zijn raadsman mr. J.Y. Taekema advocaat te Den Haag naar voren hebben gebracht. Tevens heeft de rechtbank kennisgenomen van hetgeen de benadeelde partijen naar voren hebben gebracht. Dit betrof de volgende personen: 




            [benadeelde 1] ;



            [benadeelde 2] ;



            [benadeelde 3]  bijgestaan door mr. F.J.M. Hamers;



            [benadeelde 4]  bijgestaan door mr. F.J.M. Hamers;



            [benadeelde 5]  bijgestaan door mr. F.J.M. Hamers;



            [benadeelde 6]  bijgestaan door mr. F.J.M. Hamers.





1.3


Het onderzoek Eris

Het onderzoek Eris heeft betrekking op 21 verdachten die ervan worden beschuldigd al dan niet in wisselende samenstelling betrokken te zijn geweest bij één of meer liquidaties pogingen daartoe of voorbereiding daarvan. De zaken van twee van deze verdachten [medeverdachte 3] en [medeverdachte 4]  die alleen verdachte zijn in het deelonderzoek Charon zijn afgesplitst en worden door een andere meervoudige kamer van deze rechtbank behandeld (Charon 2). 



Zeventien verdachten worden beschuldigd van het vormen van een criminele organisatie gericht op liquidaties voorbereidingen daartoe en wapendelicten. Daarnaast worden enkele verdachten beschuldigd van andere strafbare feiten. In dit vonnis zijn de overwegingen en beslissingen van de rechtbank opgenomen die in de strafzaak tegen de hierboven genoemde verdachte zijn gegeven. De rechtbank wijst vandaag ook vonnis in de zaken van de andere achttien medeverdachten die gelijktijdig terecht hebben gestaan. 



Het procesdossier Eris bestaat uit een groot aantal deelonderzoeken die ook onderling met elkaar verweven zijn al is het maar door de daarop gebaseerde verdenking van deelname aan de criminele organisatie. Deze verwevenheid maakt dat de rechtbank niet alleen op de verweren van de betreffende verdachte in zal gaan maar ook waar nodig hetgeen is aangevoerd in andere zaken in haar oordeel zal betrekken. 



Voor de leesbaarheid van het vonnis zal de rechtbank in plaats van de termen verdachte en getuige de namen gebruiken: [medeverdachte 5]  [medeverdachte 6]  [medeverdachte 7]  [medeverdachte 8]  [medeverdachte 9]  [medeverdachte 10]  [medeverdachte 11]  [medeverdachte 12]  [medeverdachte 13]  [medeverdachte 14]  [medeverdachte 1]  [medeverdachte 2]  [medeverdachte 15]  [medeverdachte 16]  [verdachte]  [medeverdachte 17]  [medeverdachte 18]  [medeverdachte 19] en [medeverdachte 20] . De rechtbank gebruikt een voorletter in die gevallen waarin meerdere personen in het dossier dezelfde achternaam hebben. Waar de rechtbank de naam ‘ [medeverdachte 1] ’ noemt gaat het in alle gevallen om [medeverdachte 1]  zijn vader wordt steeds aangeduid als [A] .



Er zijn sterke aanwijzingen voor de betrokkenheid van [B] (verder: [B] ) in een groot aantal deelonderzoeken in Eris. De officier van justitie heeft toegelicht dat [B] ook daadwerkelijk als verdachte wordt beschouwd: hij zou kort gezegd de persoon zijn die aan de organisatie van [medeverdachte 5] opdrachten tot liquidaties gaf. Meer in het bijzonder zou zijn gebleken dat [medeverdachte 5] communiceerde met een persoon dan wel personen met onder andere de volgende gebruikersnamen:




‘ [PGP gebruikersnaam B 1] ’;


‘ [PGP gebruikersnaam B 2] ’;


‘ [PGP gebruikersnaam B 3] ’;


‘ [PGP gebruikersnaam B 4] ’.




In het dossier van het onderzoek Eris wordt daartoe verwezen naar conclusies waarop de politie baseert dat achter deze PGP-namen de persoon van [B] schuil gaat. De onderliggende onderzoeksbevindingen zijn blijkbaar deels afkomstig uit het onderzoek in de strafzaak Marengo maar die zijn grotendeels niet gevoegd in het dossier Eris. Ook in Eris zijn sterke aanwijzingen dat [B] als opdrachtgever van [medeverdachte 5] betrokken is. [medeverdachte 1] heeft dit immers met zoveel woorden verklaard terwijl ook ‘ [PGP gebruikersnaam medeverdachte 6] ’ aan ‘ [PGP gebruikersnaam medeverdachte 5] ’ laat weten dat de berichten die hij af en toe doorstuurt (van ‘ [PGP gebruikersnaam B 3] ’) van [B] zijn. Omdat [B] in het megaproces Marengo wordt vervolgd heeft het Openbaar Ministerie ervoor gekozen om hem niet ook in het Eris-proces te dagvaarden. Dit heeft tot gevolg dat [B] zich in dit proces niet heeft kunnen verweren en de rechtbank hem ook niet kan confronteren met aanwijzingen die doen vermoeden dat [B] schuilgaat achter genoemde PGP-namen. De rechtbank zal daarom in haar overwegingen telkens spreken van vermoedelijk [B] daar waar zij deze sterke aanwijzingen ziet. 




1.4


Het dossier waar de rechtbank bij haar beoordeling van is uitgegaan

De verschillende deelonderzoeken in chronologische volgorde:

1. Charon de moord op [slachtoffer 2] op 31 januari 2017;
2 Eend het beramen van de moord op [slachtoffer 3] in de periode van 2 februari 2017 tot en met 10 januari 2018;
3 Kraai het beramen van de moord op [slachtoffer 4] en [slachtoffer 5] op 18 februari 2017;
4 Spreeuw het beramen van de moord op [slachtoffer 6] op 18 februari 2017;
5 Mus het beramen van de moord op [slachtoffer 7] op 18 februari 2017;
6 Duif het beramen van de moord op [slachtoffer 8] en [slachtoffer 9] op 18 februari 2017;
7 Barbera de poging tot moord op [slachtoffer 10] op 9 maart 2017;
8 Arford de poging tot moord op [slachtoffer 11]  [slachtoffer 12]  [slachtoffer 13] en [slachtoffer 14] op 17 maart 2017;
9 Charlie17 de moord op [slachtoffer 15] op 17 april 2017;
10 Gezicht de poging afschieten raketwerper op een woning in [plaats 3] op 28 juni 2017 en het schieten met een automatisch vuurwapen op een woning in [plaats 3] op 29 juni 2017;
11 Breuk de voorbereiding voor de moord op [slachtoffer 1] op 5 juli 2017 en de moord op [slachtoffer 1] op 7 juli 2017;
12 Langenhorst de moord op [slachtoffer 16] op 26 juli 2017;
13 Lis de moord op [slachtoffer 17] op 21 september 2017;
14 Goudvink de voorbereiding van de moord op [slachtoffer 18] in de periode van juli 2018 tot en met 24 september 2018; 
15 de criminele organisatie in de periode van januari 2017 tot en met 21 november 2018.


En daarnaast nog de volgende deelonderzoeken:

16 Waterspin de afpersing en poging tot afpersing van [slachtoffer 19] en [slachtoffer 20] in de periode van 2017-2018 (verdachten [medeverdachte 15] en [medeverdachte 20] );
17 Amarone het bezit van en de handel in vuurwapens van 15 augustus 2017 tot en met 16 april 2019 (verdachte [medeverdachte 14] );
18 Brunello de mishandeling van [slachtoffer 21] op 7 februari 2019 en het bezit van een vuurwapen op 25 oktober 2016 (verdachte [medeverdachte 13] ).


In de strafdossiers van iedere verdachte zijn behalve het gehele zogeheten Eris-dossier (bovengenoemde achttien deelonderzoeken) tevens gevoegd:



alle processen-verbaal van de terechtzittingen van de rechtbank tegen ieder van de Eris-verdachten met uitzondering van de processen-verbaal over de persoonlijke omstandigheden van de verdachten;


alle processen-verbaal van (getuigen)verhoor door de rechter-commissaris die in de zaken van één of meer van de verdachten zijn opgemaakt met uitzondering van enkele getuigenverklaringen in de zaak Waterspin die alleen in de zaken van verdachten [medeverdachte 15] en [medeverdachte 20] zijn opgenomen;


documenten en bescheiden die op initiatief van de verdediging of anderszins gedurende de procedure zijn toegevoegd aan het dossier in de zaak tegen één of meer verdachten.


Hoewel de meeste verdachten al dan niet op verzoek van een medeverdachte op zitting als getuige zijn gehoord zijn daarnaast alle processen-verbaal van de zittingen in alle dossiers gevoegd vóórdat het requisitoir en de pleidooien zijn gehouden. Ten gevolge hiervan maken alle verklaringen van alle verdachten zoals afgelegd op de zittingen in bijzijn van hun advocaat deel uit van het procesdossier dus niet alleen de verklaringen die zij daar als getuige hebben afgelegd maar ook de verklaringen die zij in hun eigen zaak hebben afgelegd. Dit maakt dat het dossier voor elke verdachte gelijkluidend is. 


De vonnissen zijn in beginsel als volgt opgebouwd:
Hoofdstuk 1: 	de inleiding
Hoofdstuk 2: 	de verkorte weergave van de tenlastelegging 
Hoofdstuk 3: 	de voorvragen overwegingen en algemene conclusies met betrekking tot de kroongetuige 
Hoofdstuk 4: 	de waardering van het bewijs en de conclusies van de veredelingen
Hoofdstuk 5: 	de bewezenverklaring 
Hoofdstuk 6: 	de strafbaarheid van de feiten
Hoofdstuk 7: 	de strafbaarheid van de verdachte 
Hoofdstuk 8: 	de strafmaat 
Hoofdstuk 9: 	de benadeelde partijen
Hoofdstuk 10: 	de toepasselijke wettelijke voorschriften
Hoofdstuk 11: 	de beslissing



Bijlage 1: 	de zittingsdagen
Bijlage 2: 	de tenlastelegging per verdachte
Bijlage 3: 	de door de rechtbank vastgestelde veredelingen en identificaties
Bijlage 4: 	de door de rechtbank gebruikte bewijsmiddelen



In bijlage 3 bij dit vonnis heeft de rechtbank de gebruikers van diverse PGP-accounts telefoons en andere gegevensdragers veredeld en geïdentificeerd. Waar de rechtbank in het vonnis benoemt dat een gebruiker is veredeld/geïdentificeerd verwijst de rechtbank daarvoor naar de bewijsmiddelen en conclusies in deze bijlage 3.



In bijlage 4 heeft de rechtbank per deelonderzoek de bewijsmiddelen opgenomen die zij gebruikt voor het bewijs in dat deelonderzoek. In een aantal deelonderzoeken verwijst de rechtbank op grond van de onderlinge verwevenheid naar bewijsmiddelen opgenomen onder andere deelonderzoeken voor zover deze mede ten grondslag liggen aan de bewijsbeslissing. 



Gelet op de onderlinge verwevenheid van de deelonderzoeken en de criminele organisatie waarbinnen het merendeel van deze deelonderzoeken is uitgevoerd zijn de bijlagen 1 3 en 4 voor alle verdachten grotendeels gelijkluidend voor zover een veroordeling volgt. Dit geldt niet voor de deelonderzoeken Waterspin Amarone en Brunello. Deze deelonderzoeken zijn niet in het verband van de criminele organisatie gepleegd en de bewijsmiddelen in die deelonderzoeken worden daarom alleen in de bijlage bij het vonnis van de betreffende verdachten opgenomen. 





2TENLASTELEGGING


De tenlastelegging is als bijlage aan dit vonnis gehecht. De verdenking komt er kort feitelijk en chronologisch weergegeven op neer dat [verdachte] :




Ten aanzien van 16/659076-19 (Gezicht)


Feit 1 primair	op 29 juni 2017 te [plaats 3] met een ander of anderen heeft geprobeerd personen in/rond de woning aan de [adres 1] en een naastgelegen woning te doden door met een vuurwapen op die woning te schieten;

Feit 1 subsidiair	op 29 juni 2017 te [plaats 3] openlijk geweld heeft gepleegd op de [locatie 2] door woningen te beschieten;

Feit 1 meer subsidiair	op 29 juni 2017 te [plaats 3] met een ander of anderen personen 
in/rond de woningen aan de [adres 1] en [adres 2] met de dood heeft bedreigd door met een vuurwapen op die woningen te schieten;

Feit 2	op 29 juni te [plaats 3] met een ander of anderen een vuurwapen en scherpe patronen voorhanden heeft gehad;




Ten aanzien van 16/659018-20 (Lis)

op 21 september 2017 te [plaats 4] met een ander of anderen [slachtoffer 17] heeft vermoord;




Ten aanzien van 16/659005-21 (Goudvink)

		in de periode van juli 2018 tot en met 24 september 2018 te [plaats 5]  [plaats 6]  [plaats 7]  [plaats 8] en/of [plaats 9] met een ander of anderen voorbereidingshandelingen voor de moord op [slachtoffer 18] heeft verricht;




Ten aanzien van 16/659044-20 (Deelname criminele organisatie)

in de periode van 1 januari 2017 tot en met 21 november 2018 te [plaats 8]  [plaats 7]  [plaats 10]  [plaats 5]  [plaats 4]  [plaats 2]  [plaats 11]  [plaats 12] en/of [plaats 3] heeft deelgenomen aan een criminele organisatie die als oogmerk het plegen van levensdelicten de voorbereiding daarvan en het voorhanden hebben van wapens en munitie had. 
het voorhanden hebben van wapens en munitie had. 

3. VOORVRAGEN OVERWEGINGEN EN ALGEMENE CONCLUSIES MET BETREKKING TOT DE KROONGETUIGE



De dagvaarding is geldig de rechtbank is bevoegd tot kennisneming van het tenlastegelegde de officier van justitie is ontvankelijk in de vervolging van [verdachte] en er zijn geen redenen voor schorsing van de vervolging. De verdediging heeft de bevoegdheid van de rechtbank betwist in Lis en Goudvink. Het debat dat is gevoerd over de ontvankelijkheid van de officier van justitie in de vervolging heeft zich toegespitst op het niet ten laste leggen van een lex specialis op vervolging in strijd met het gelijkheidsbeginsel en op het inzetten van de kroongetuige in het Eris-proces. 



3.1

Bevoegdheid van de rechtbank in de deelonderzoeken Lis en Goudvink


3.1.1


Het standpunt van de verdediging

De verdediging van [verdachte] stelt dat de rechtbank Midden-Nederland onbevoegd is wat betreft de vervolging van [verdachte] in de deelonderzoeken Lis en Goudvink en voert daartoe het volgende aan. Het opsporingsonderzoek Eris is gestart op 29 oktober 2018 waarna [medeverdachte 5] en [medeverdachte 15] op 2 november 2018 werden aangemerkt als verdachten in dat onderzoek. Op dat moment had de vervolging van [verdachte] in de zaken Goudvink en Lis al een aanvang genomen. In het onderzoek Goudvink heeft de rechtbank Den Haag in de eerste week van augustus 2018 de gevangenhouding van [verdachte] bevolen. Gedateerd 25 september 2018 is een pro formadagvaarding uitgebracht voor een terechtzitting van de meervoudige kamer van de rechtbank Den Haag op 6 november 2018. Deze dagvaarding is voorafgaand aan 6 november 2018 ingetrokken. In het onderzoek Lis is [verdachte] aangehouden op 9 oktober 2018 en vervolgens op grond van bevelen van de rechtbank Rotterdam in bewaring gesteld en gevangen gehouden. In december 2018 is [verdachte] weer in vrijheid gesteld. De vervolging voor deze zaken heeft volgens de verdediging dus al een aanvang genomen voordat het onderzoek Eris van start ging. In artikel 5 tweede lid van het Wetboek van Strafvordering (hierna: Sv) is bepaald dat in geval van gelijktijdige vervolging bij meer dan één rechtbank uitsluitend de rechtbank bevoegd is waarbij de vervolging het eerst is ingesteld. Dit betekent dat de rechtbank Midden Nederland onbevoegd is wat betreft de vervolging van [verdachte] in de zaken Lis en Goudvink aldus de verdediging.




3.1.2


Het standpunt van de officier van justitie

De officier van justitie stelt zich op het standpunt dat de rechtbank Midden-Nederland wel bevoegd is. 




3.1.3


Het oordeel van de rechtbank

In artikel 6 eerste lid Sv is bepaald dat bij deelneming van meer dan één persoon aan hetzelfde strafbare feit de bevoegdheid ten aanzien van één der als daders of medeplichtigen aansprakelijke personen de bevoegdheid medebrengt ten aanzien van de andere. In artikel 6 derde lid Sv is bepaald dat indien door meer dan één persoon al dan niet tezamen verschillende strafbare feiten zijn begaan die in zodanig verband tot elkaar staan dat de behandeling voor één rechtbank gewenst moet worden geacht deze feiten voor de toepassing van het eerste lid van dat artikel worden geacht in deelneming te zijn begaan. 



De rechtbank overweegt dat de deelonderzoeken Goudvink en Lis betrekking hebben op feiten die [verdachte] zou hebben gepleegd als lid van een criminele organisatie die tot doel had het plegen van liquidaties het voorbereiden van liquidaties en verboden wapenbezit. In het onderzoek Eris worden nog twintig andere leden van deze criminele organisatie vervolgd voor het in wisselende samenstelling plegen van soortgelijke feiten. Drie van hen worden ook vervolgd voor betrokkenheid in deelonderzoek Lis. Hiermee staan de feiten uit de deelonderzoeken Goudvink en Lis in zodanig verband tot de overige feiten uit het Eris-onderzoek dat behandeling door één rechtbank gewenst moet worden geacht. 



In artikel 6 tweede lid Sv is bepaald dat als de als daders aansprakelijke personen niet voor hetzelfde gerecht worden vervolgd dan uitsluitend de rechter bevoegd blijft bij wie de vervolging tegen één hunner het eerst is aangevangen. Onderzoek Breuk heeft betrekking op de liquidatie van [slachtoffer 1] op 7 juli 2017 in [plaats 2]  die is gepleegd door leden van dezelfde criminele organisatie. Dit onderzoek is volgens de regels van de relatieve competentie al in 2017 aangebracht bij de rechtbank Midden-Nederland. De rechtbank Midden-Nederland is daarmee de rechter bij wie de vervolging tegen één van de als daders aansprakelijke personen het eerst is aangevangen.  



Gelet op het bovenstaande is de rechtbank Midden-Nederland ook in de deelonderzoeken Lis en Goudvink bevoegd en is er dus ook geen sprake van een situatie waarin [verdachte] zou worden afgehouden van de rechter die de wet hem toekent (artikel 17 Grondwet). Het verweer van de verdediging wordt dan ook verworpen.





3.2


Ontvankelijkheid Openbaar Ministerie: geen lex specialis


          [verdachte] wordt in deelonderzoek Gezicht verweten dat hij meermalen met een vuurwapen op een woning heeft geschoten. De verdediging stelt zich op het standpunt dat het Openbaar Ministerie ten onrechte overtreding van artikel 141 van het Wetboek van Strafrecht (hierna: Sr) aan [verdachte] ten laste heeft gelegd het plegen van openlijk geweld tegen goederen. Voor beschadiging van een onroerend goed bestaat volgens de verdediging namelijk een bijzondere strafbepaling namelijk artikel 352 Sr. Uit artikel 55 tweede lid Sr volgt dat als voor een feit een bijzondere strafbepaling bestaat alleen deze bijzondere strafbepaling ten laste mag worden gelegd en niet de algemene strafbepaling. Het Openbaar Ministerie moet voor dit feit dan ook niet-ontvankelijk worden verklaard aldus de verdediging.



De rechtbank overweegt dat het bepaalde in artikel 55 tweede lid Sr alleen van toepassing is als er sprake is van een logische specialis of een systematische specialis. Een logische specialis bevat alle bestanddelen van de generalis plus nog één of meer bijzondere bestanddelen. Daarvan is hier geen sprake. Van een systematische specialis is sprake indien ondanks het ontbreken van een dergelijke logische verhouding tussen beide strafbepalingen op grond van de (veronderstelde) bedoeling van de wetgever een specialiteitsverhouding moet worden aangenomen. Alleen al vanwege het verschil in beschermd belang (de openbare orde versus het ongestoord gebruik van gebouwen) is ook daarvan geen sprake. De rechtbank verwerpt het verweer. 




3.3


Ontvankelijkheid Openbaar Ministerie: geen strijd met gelijkheidsbeginsel

De verdediging van [verdachte] heeft gesteld dat het Openbaar Ministerie niet-ontvankelijk moet worden verklaard in de zaak Goudvink. Volgens de verdediging handelt de officier van justitie in strijd met het gelijkheidsbeginsel door [verdachte] wel te vervolgen voor de voorbereiding van de moord op [slachtoffer 18] (onderzoek Goudvink) en tegelijkertijd de kroongetuige niet te vervolgen voor zijn aandeel in de voorbereiding van de moord op [slachtoffer 16] (onderzoek Langenhorst).



De rechtbank overweegt dat het aan de officier van justitie is om te beslissen of een strafbaar feit wordt vervolgd. De enkele omstandigheid dat derden die mogelijk ook strafbare feiten hebben gepleegd ten onrechte niet worden vervolgd leidt niet tot niet-ontvankelijkheid van het Openbaar Ministerie in de strafvervolging tegen de verdachte (vgl. HR 16 april 1996 NJ 1996 527 ro. 7.7). Daarvoor is meer nodig. De enkele omstandigheid dat het onderzoek Goudvink en het onderzoek Langenhorst beide onderdeel uitmaken van het onderzoek Eris is daarvoor onvoldoende. Andere aanvullende feiten of omstandigheden heeft de verdediging echter niet aangevoerd en zijn ook de rechtbank niet gebleken. De rechtbank verwerpt daarom het verweer.




3.4

De kroongetuige


3.4.1


Algemeen

De kerntaak van de zittingsrechter met betrekking tot een kroongetuige is tweeledig. Zij beoordeelt de betrouwbaarheid van diens verklaringen en de rechtmatigheid van de overeenkomst die met de kroongetuige is gesloten voor zover de rechtmatigheid is betwist.



Als eerste zal de rechtbank de totstandkoming van de overeenkomst met [medeverdachte 1] schetsen. Daarna zal zij de verweren bespreken die de rechtmatigheid van de overeenkomst betreffen en de daaraan te verbinden gevolgen. Vervolgens komen de verweren die de betrouwbaarheid van de verklaringen van de kroongetuige betwisten aan bod. Hoewel niet alle raadslieden zich concreet bij alle verweren hebben aangesloten zal de rechtbank deze verweren ambtshalve bespreken in alle vonnissen waarin de verklaringen van [medeverdachte 1] van belang zijn.



Bij de beoordeling heeft de rechtbank rekening gehouden met de bepalingen in de artikelen 226g Sv e.v. die zien op de kroongetuigeregeling op artikel 359a Sv en op artikel 6 van het Europees Verdrag voor de Rechten van de Mens (hierna: EVRM). 




3.4.2


Totstandkoming van de overeenkomst 

Op 13 oktober 2017 is [medeverdachte 1] aangehouden op verdenking van de moord op [slachtoffer 1] gepleegd op 7 juli 2017 te [plaats 2] . Hij heeft als verdachte in die zaak een bekennende verklaring afgelegd. In november 2017 heeft [medeverdachte 1] kenbaar gemaakt dat hij bereid en in staat was om over meer dan alleen zijn eigen rol in deze zaak verklaringen af te leggen in ruil voor bescherming omdat hij vreesde voor zijn leven. Tussen januari 2018 tot en met mei 2018 heeft [medeverdachte 1] in totaal 25 zogenaamde kluisverklaringen afgelegd tegenover het team Bijzondere Getuigen. Op 12 november 2018 heeft de rechter-commissaris in strafzaken de voorgenomen overeenkomst tussen de Staat en [medeverdachte 1] getoetst en rechtmatig bevonden. Op 13 november 2018 heeft de Staat een overeenkomst gesloten met [medeverdachte 1] . Daarbij heeft [medeverdachte 1] zich verbonden om als getuige zonder voorbehoud volledig en naar waarheid verklaringen af te leggen met betrekking tot een aantal in de overeenkomst genoemde misdrijven (de zogenoemde ‘dealfeiten’) en afstand gedaan van zijn verschoningsrecht als verdachte (de rechtbank begrijpt: in zijn hoedanigheid van getuige). De officier van justitie verbond zich om bij volledige nakoming door [medeverdachte 1] de strafeis voor zijn aandeel in de dealfeiten te zullen stellen op twaalf jaar gevangenisstraf. Daarbij werd opgemerkt dat de strafeis tegen een verdachte die geen kroongetuige was bij gelijke omstandigheden een gevangenisstraf van 24 jaren zou bedragen (“de basisstrafeis”). De strafvervolging van [medeverdachte 1] zou zich behoudens gewijzigde omstandigheden uitstrekken tot het medeplegen van de moord op [slachtoffer 1]  medeplegen van het voorhanden hebben van twee vuurwapens medeplegen van opzetheling van twee personenauto’s medeplegen van opzettelijk gebruikmaken van een valse kentekenplaat alsmede – bij voldoende bewijs – medeplegen van poging doodslag dan wel bedreiging en vernieling op 28 en 29 juni 2017 aan de [locatie 2] te [plaats 3] en tot deelname aan een criminele organisatie.




3.4.3


Rechtmatigheid van de overeenkomst

Er zijn diverse verweren gevoerd die strekken tot niet-ontvankelijkheid van het Openbaar Ministerie dan wel tot bewijsuitsluiting van de verklaringen van [medeverdachte 1]  omdat de overeenkomst met [medeverdachte 1] niet rechtmatig gesloten zou zijn. 



Hiertoe is door de verdediging onder meer aangevoerd dat het onmogelijk is te toetsen of de inhoud van de verklaringen van [medeverdachte 1] is beïnvloed door eventuele verboden toezeggingen in het kader van de met [medeverdachte 1] gesloten beschermingsovereenkomst omdat deze laatste niet toetsbaar of controleerbaar is. Voorts is volgens de verdediging de uiteindelijke netto strafeis van acht jaar in de overeenkomst disproportioneel laag en is door het Openbaar Ministerie op ongerechtvaardigde en onbegrijpelijke gronden afgezien van vervolging van [medeverdachte 1] in het deelonderzoek Langenhorst. Ook is aangevoerd dat in de overeenkomst verboden beloningen zijn ingebouwd. Dit omdat het Openbaar Ministerie geen ontnemingsvordering indient voor onder meer het wederrechtelijk door [medeverdachte 1] verkregen voordeel van € 10.000- voor de moord op [slachtoffer 1]  omdat [medeverdachte 1] een miljoenenschuld die hij aan derden heeft niet meer zal hoeven te betalen omdat hij straks in de anonimiteit verdwijnt en omdat de vader van [medeverdachte 1] niet zal worden vervolgd. Deze beloningen zouden niet openlijk zijn gedeeld met de rechtbank en de verdediging.



In de zaak van [verdachte] is tot slot nog aangevoerd dat de overeenkomst met [medeverdachte 1] ingevolge artikel 226g Sv e.v. in ieder geval in het deelonderzoek Gezicht niet gesloten had mogen worden omdat de zaak Gezicht niet voldoet aan de eisen van proportionaliteit en subsidiariteit. Bij verdenkingen die objectief niet meer inhouden dan een bedreiging en een vernieling dient deze opsporingsmethode niet te worden ingezet aldus de raadsman.



De rechtbank moet aan de hand van de feiten en omstandigheden die ten tijde van het tot stand komen van de overeenkomst met [medeverdachte 1] aan de orde waren de vraag beantwoorden of deze overeenkomst binnen de grenzen van het recht is gebleven. De rechtbank zal dit bespreken bij de hieronder genoemde onderwerpen.




Overeenkomst ex artikel 226g Sv in dit geval mogelijk?

De rechtbank dient allereerst te beoordelen of de overeenkomst met [medeverdachte 1] dringend noodzakelijk was om de opsporing voorkoming of beëindiging van feiten mogelijk te maken die anders niet of niet tijdig zou plaatsvinden of er een redelijke verhouding was tussen het belang van de te verkrijgen informatie en de te leveren tegenprestatie en of de overeenkomst ook overigens binnen de grenzen van het recht is gebleven. 



De rechtbank stelt vast dat de verklaringen van [medeverdachte 1] betrekking hebben op misdrijven als bedoeld in artikel 226g eerste lid Sv. De rechtbank is verder van oordeel dat het Openbaar Ministerie het op goede gronden dringend noodzakelijk heeft geacht om tot een overeenkomst met [medeverdachte 1] te komen. [medeverdachte 1] kon immers verklaren over een aantal voltooide levensdelicten waarvan de opsporing op een dood spoor was beland en zonder zijn verklaringen niet binnen afzienbare tijd tot resultaat had geleid. Zijn verklaringen betroffen niet alleen vermeende uitvoerders maar ook vermeende opdrachtgevers. Door de verklaringen van [medeverdachte 1] is zicht gekregen op een criminele organisatie die als oogmerk had het plegen van liquidaties in opdracht van anderen voor geld en die tot dan toe onder de radar was gebleven. Ook boden zijn verklaringen veel aanknopingspunten voor nader onderzoek in lopende onderzoeken en zaken die op dat moment nog niet bekend waren bij de politie. 




Beïnvloeding door beschermingsovereenkomst? 

Het Openbaar Ministerie heeft aangevoerd dat vóór het sluiten van de overeenkomst niet over de details van een getuigenbeschermingsovereenkomst met de kroongetuige wordt gesproken. Er wordt alleen toegezegd dat kroongetuigen hulp en steun zullen krijgen om na afloop van de detentie elders een veilig bestaan op te bouwen. De details en de financiële aspecten komen pas aan de orde als de fictieve datum van invrijheidstelling van de kroongetuige in zicht komt. Nu de verklaringen reeds lang daarvoor zijn afgelegd kunnen die niet beïnvloed zijn door de beschermingsovereenkomst.



De rechtbank bespreekt het verweer omtrent de beschermingsovereenkomst in het licht van de zorgplicht die wordt ontleend aan de positieve verplichtingen van het EVRM het burgerlijk recht en aan de in artikel 226l Sv neergelegde bepaling. Aan deze zorgplicht wordt in voorkomende gevallen uitvoering gegeven door het maken van afspraken over getuigenbescherming met kroongetuigen. Door de medewerking te vragen van deze getuigen aan de opsporing neemt de Staat ook een gedeelte van de ‘veiligheidsverantwoordelijkheid’ van deze persoon op zich. 



Uit het samenstel van de wettelijke regeling en de toepasselijke beleidsregels volgt dat met betrekking tot de rechtmatigheid en de doelmatigheid van maatregelen van getuigenbescherming in de strafvorderlijke context aan de strafrechter in het geheel geen toetsende rol is toebedeeld. De kroongetuigenregeling en de getuigenbescherming betreffen juist juridisch twee verschillende trajecten. Hoewel in de afgelopen jaren soms duidelijk werd dat er in de praktijk wel degelijk verstrengeling kan bestaan tussen de strafvorderlijke overeenkomst en de beschermingsovereenkomst in die zin dat de mate van ervaren geboden veiligheid en de bereidheid om te verklaren elkaar kunnen beïnvloeden en er in de literatuur regelmatig wordt gepleit voor een vorm van externe rechterlijke toetsing van de beschermingsovereenkomst biedt de wet hiervoor ook thans nog geen grond. De Hoge Raad heeft in dit kader overwogen: “Zo een verplichting zou – temeer omdat de huidige wet geen specifieke regeling kent met betrekking tot de afscherming van processtukken in het belang van de veiligheid van de kroongetuige – onverenigbaar zijn met het doel van bescherming van de getuige en de aard van de daartoe strekkende maatregelen.”.De rechtbank wijst er overigens in dit verband op dat de kluisverklaringen door [medeverdachte 1] reeds zijn afgelegd vóórdat de strafvorderlijke overeenkomst met hem is gesloten dus zonder dat hij wist óf de overeenkomst gesloten zou worden en zo ja onder welke voorwaarden terwijl de details van de beschermingsovereenkomst nóg later namelijk pas kort voor het aflopen van de gevangenisstraf zullen worden bepaald. Dit levert dus geen aanwijzing op dat er sprake is van verboden toezeggingen in het kader van de beschermingsovereenkomst. 




Overeenkomst proportioneel?

De rechtbank zal achtereenvolgens ingaan op de omvang van de vervolging van [medeverdachte 1] en het afzien van vervolging van de vader van [medeverdachte 1]  de basisstrafeis de eis en het achterwege laten van een ontnemingsvordering en het feit dat [medeverdachte 1] een schuld aan derden niet meer zou hoeven te betalen.



Bij requisitoir heeft het Openbaar Ministerie uitgebreid toegelicht dat de beslissing om [medeverdachte 1] niet te vervolgen in Langenhorst ruim ná het sluiten van de overeenkomst is genomen door de zaaksofficieren naar aanleiding van de resultaten van het opsporingsonderzoek en dat daarbij geen gebruik is gemaakt van het opportuniteitsbeginsel maar dat is beslist dat een vervolging in de ogen van het Openbaar Ministerie geen kans van slagen had. Deze beslissing was volgens het Openbaar Ministerie gelegen in het gegeven dat [medeverdachte 1] – in tegenstelling tot de andere verdachten – uitgebreide verklaringen heeft afgelegd en duidelijk heeft gemaakt dat hij de moord helemaal niet wilde plegen en ook tijdig is gestopt. Deze verklaringen acht het Openbaar Ministerie betrouwbaar en in lijn met andere onderzoeksbevindingen.



De rechtbank hanteert het volgende juridisch kader. In de Aanwijzing toezeggingen aan getuigen in strafzaken (hierna te noemen: de Aanwijzing) zijn beleidsregels geformuleerd over de toepassing van de artikelen 226g tot en met 226l Sv. In de Aanwijzing is geregeld welke toezeggingen aan getuigen toelaatbaar zijn en welke toezeggingen niet. Punt 5.1 van deze Aanwijzing bevat een verbod om toezeggingen te doen met betrekking tot de inhoud van de tenlastelegging (bijvoorbeeld het aantal feiten op de tenlastelegging en de zwaarte daarvan). Punt 5.2 bevat een verbod om in afwijking van het geldende opsporings- en vervolgingsbeleid af te zien van actieve opsporing of vervolging van strafbare feiten.



Bij de beoordeling door het Openbaar Ministerie of vervolging van een verdachte voor een bepaald strafbaar feit opportuun is spelen in ieder geval de aard van het feit de bewijsbaarheid van het feit en het algemeen belang een rol. Ook in geval van een potentiële kroongetuige is de afweging daarvan bij uitstek een taak van het Openbaar Ministerie. De rechter die de overeenkomst met een kroongetuige toetst dient deze afweging in beginsel te eerbiedigen. Het is niet de taak van die rechter om zelf te bepalen voor welke feiten de kroongetuige zou moeten worden vervolgd en welke strafeis bij die vervolging zou passen. Wel dient de rechter gelet op de geldende wet- en regelgeving te toetsen of er geen sprake is geweest van onderhandelingen met de getuige over het aantal ten laste te leggen feiten en de kwalificatie daarvan en of niet in afwijking van het geldende opsporings- en vervolgingsbeleid aan de getuige is toegezegd af te zien van vervolging voor bepaalde feiten. In dat geval zou er immers sprake kunnen zijn van een niet toegestane toezegging in de zin van de Aanwijzing.



De rechtbank stelt vast dat is gesteld noch gebleken dat [medeverdachte 1] en het Openbaar Ministerie hebben onderhandeld over de ten laste te leggen feiten. Het Openbaar Ministerie heeft zoals hiervoor besproken verklaard dat de vervolgingsbeslissing in het deelonderzoek Langenhorst het resultaat was van intern overleg tussen de zaaksofficieren ruim ná het sluiten van de overeenkomst en dat het resultaat daarvan aan [medeverdachte 1] is medegedeeld. Evenmin is gebleken dat het achterwege laten van vervolging van [medeverdachte 1] voor zijn handelingen in dit deelonderzoek is te duiden als een verboden toezegging. Daartoe overweegt de rechtbank als volgt. Artikel 226g tweede lid Sv schrijft voor dat in de overeenkomst met een kroongetuige wordt vastgelegd voor welke feiten de getuige zelf zal worden vervolgd. Dat betekent dat het Openbaar Ministerie de strafbaarheid van het feit de kans op een veroordeling en aspecten van algemeen belang naar de stand van zaken van dat moment moet inschatten. Vanuit een oogpunt van algemeen belang is niet onbegrijpelijk dat het Openbaar Ministerie de vervolging van de potentiële kroongetuige beperkt tot feiten waarvoor reeds op dat moment voldoende bewijs voorhanden lijkt te zijn of die mogelijkheid in ieder geval reëel te achten is na verder opsporingsonderzoek. Wanneer het Openbaar Ministerie een kroongetuige ook zou moeten vervolgen voor feiten waarin de bewijspositie dubieus is of zeer weinig kans van slagen heeft zouden de te verwachten veroordeling en de straf(eis) uiterst onzeker worden. Het nuttig effect van de kroongetuigenregeling zou in die interpretatie ernstig worden aangetast. 



Het Openbaar Ministerie heeft na de totstandkoming van de overeenkomst geoordeeld dat de slagingskans van een vervolging van [medeverdachte 1] in de zaak Langenhorst te klein was omdat – kort gezegd – bewijs voor het vereiste opzet op de moord bij [medeverdachte 1] ontbrak. De rechtbank acht deze beoordeling in de zaak van [medeverdachte 1] weliswaar voor (enige) discussie vatbaar maar niet zo onbegrijpelijk dat geoordeeld zou kunnen worden dat het niet anders kan dan dat in afwijking van het geldende opsporings- en vervolgingsbeleid aan de getuige is toegezegd af te zien van vervolging voor bepaalde feiten en dat het achterwege laten van vervolging voor dit feit achteraf moet worden opgevat als een verkapte verboden toezegging voor het afleggen van verklaringen. De rechtbank acht de beslissing van het Openbaar Ministerie om alleen te vervolgen in bewijstechnisch stevig ogende zaken dan ook rechtmatig.



Voor een toezegging aan [medeverdachte 1] dat zijn vader [A] niet zal worden vervolgd voor strafbare feiten in Eris is geen enkele aanwijzing gevonden in het dossier.




Netto strafeis disproportioneel?

Het Openbaar Ministerie heeft gesteld dat geen sprake is van een disproportionele eis. Zoals hiervoor besproken heeft het Openbaar Ministerie in de overeenkomst de basisstrafeis bepaald op 24 jaren en bij nakoming van de verplichtingen door [medeverdachte 1]  toegezegd om 50% hiervan als straf te zullen eisen namelijk twaalf jaren gevangenisstraf. 



De rechtbank hanteert het volgende juridisch kader. Ook voor de tegen een kroongetuige te formuleren basisstrafeis geldt dat het Openbaar Ministerie een ruime beoordelingsvrijheid heeft die de rechter heeft te eerbiedigen. Op voorhand kan echter niet worden uitgesloten dat een toegezegde basisstrafeis zo onbegrijpelijk laag is dat het verschil met een reguliere strafeis niet anders kan worden opgevat dan als tegenprestatie voor af te leggen verklaringen. De rechter dient in verband daarmee te toetsen of het Openbaar Ministerie gelet op alle omstandigheden van het geval en met inachtneming van zijn ruime beoordelingsvrijheid in redelijkheid tot de toegezegde basisstrafeis heeft kunnen komen.



De rechtbank kan de rechtmatigheid van die basisstrafeis slechts afmeten aan de feiten die daadwerkelijk aan [medeverdachte 1] ten laste zijn gelegd. Zoals gezegd gaat het om het medeplegen van een moord het voorhanden hebben van wapens de heling van auto’s en het voorhanden hebben van een valse kentekenplaat en zijn daarbij tevens de feiten betrokken in het deelonderzoek Gezicht en deelname aan een criminele organisatie. Al deze feiten overziende acht de rechtbank de basisstrafeis van 24 jaren niet zo onverklaarbaar laag dat deze niet anders kan worden verklaard dan als een verkapte tegenprestatie voor het afleggen van verklaringen terwijl de maximale strafkorting van 50% niet wordt overschreden. Daarom acht de rechtbank de overeenkomst met [medeverdachte 1] ook op dit punt niet onrechtmatig.



Bij aanvang van de inhoudelijke behandeling heeft het Openbaar Ministerie evenwel aangekondigd bij requisitoir een lagere straf te zullen eisen dan in de overeenkomst is toegezegd. Dit naar aanleiding van de inwerkingtreding van de Wet straffen en beschermen op 1 juli 2021. In deze nieuwe wet is de termijn van de voorwaardelijke invrijheidstelling gemaximeerd tot twee jaar bij gevangenisstraffen vanaf zes jaar. Ten tijde van het sluiten van de overeenkomst zou een gevangenisstraf van twaalf jaar een netto straf van acht jaar betekenen. Daar mocht [medeverdachte 1] bij het sluiten van de overeenkomst van uitgaan. In het geval van de nieuwe wet betekent een gevangenisstraf van twaalf jaar een netto straf van tien jaar. De inhoud van de overeenkomst biedt volgens het Openbaar Ministerie ruimte om een zodanige gevangenisstraf te eisen die erop neerkomt dat de kroongetuige netto acht jaar moet zitten. Bij requisitoir is daarom niet 24 jaar gevangenisstraf als uitgangspunt genomen maar twintig jaar gevangenisstraf die met 50% is verminderd tot de uiteindelijke eis van tien jaar in plaats van twaalf jaar. 



De rechtbank overweegt dat bij het aangaan van de overeenkomst in 2018 de oude regelgeving gold dat een veroordeelde in beginsel na afloop van twee derde van zijn gevangenisstraf in aanmerking kwam voor voorwaardelijke invrijheidstelling. Het Openbaar Ministerie en [medeverdachte 1] hebben bij het aangaan van de overeenkomst geen rekening gehouden met de gevolgen die de Wet straffen en beschermen zou hebben voor de uitvoering van de aan [medeverdachte 1] op te leggen straf. Na de inwerkingtreding van de Wet straffen en beschermen zou [medeverdachte 1] bij een gelijkblijvende basiseis immers in een nadeliger positie komen te verkeren dan waar hij op grond van de overeenkomst van uit mocht gaan. Zijn netto straf zou namelijk twee jaar langer zijn. 



Hoewel in de overeenkomst alleen gesproken wordt over de basiseis en niet over de netto uit te zitten gevangenisstraf acht de rechtbank aannemelijk dat juist de te verwachten netto straf voor [medeverdachte 1] van belang is geweest bij de vraag of hij de overeenkomst wilde aangaan zoals ter terechtzitting bij requisitoir respectievelijk pleidooi ook expliciet door beide partijen is betoogd. In die zin is er dan ook sprake van een wijziging van omstandigheden die tot gevolg heeft dat de overeenkomst voor [medeverdachte 1] nu anders uitpakt dan hij bij het aangaan van de overeenkomst mocht verwachten. De rechtbank betrekt verder bij haar oordeel dat ook een basisstrafeis van twintig jaar op zichzelf nog past binnen de ruime beoordelingsvrijheid die het Openbaar Ministerie toekomt en dus ook op zichzelf beschouwd niet zo onbegrijpelijk laag is dat deze moet worden gezien als een ontoelaatbare verkapte tegenprestatie voor het afleggen van zijn verklaringen. Gelet op het belang dat opgewekt vertrouwen in beginsel gehonoreerd dient te worden is de rechtbank dan ook van oordeel dat het Openbaar Ministerie in afwijking van de overeenkomst zijn eis ter zitting mocht baseren op een basisstrafeis van twintig jaar. De rechtmatigheid van de overeenkomst wordt daardoor ook achteraf niet aangetast.



Dat betekent dat er gelet op het voorgaande geen sprake is van disproportionele eis. Ook op dit punt is de overeenkomst daarom rechtmatig.




Ontoelaatbare toezegging inzake ontneming? 

De rechtbank hanteert het volgende juridisch kader. Voor zover het Openbaar Ministerie los van een eventuele overeenkomst ook al niet tot vordering van het wederrechtelijk verkregen voordeel zou zijn overgegaan hoeft het dat bij een getuige met wie een overeenkomst is gesloten ook niet te doen. Het Openbaar Ministerie kan dan eenzijdig beslissen van ontneming af te zien zonder dat van een toezegging in de zin van de Aanwijzing sprake is. Ook op dit punt komt aan het Openbaar Ministerie een zekere beoordelingsvrijheid toe. Wel zal uit de motivering van het besluit om volledig van een ontnemingsvordering af te zien moeten blijken dat geen sprake is van een verkapte financiële beloning voor het afleggen van verklaringen.



Het Openbaar Ministerie heeft aangevoerd dat er geen sprake is geweest van een toezegging aan [medeverdachte 1] dat er geen ontnemingsvordering zal worden ingediend. Uit de stukken die zijn opgenomen in het dossier blijkt niet dat hierover is gesproken tussen de officier van justitie van het team Bijzondere Getuigen en [medeverdachte 1] en zijn advocaat. Hoewel dit had gekund is daarover geen afspraak gemaakt. Het Openbaar Ministerie heeft verder aangevoerd dat [medeverdachte 1] na afloop van zijn detentie elders vermoedelijk in een ver land een veilig nieuw bestaan zal moeten opbouwen. Financieel gezien begint hij bij nul en zal hij in het begin een redelijke tegemoetkoming van het team Getuigenbescherming ontvangen. Bij de bepaling van de hoogte van die tegemoetkoming is het uitgangspunt dat iemand gezien de nieuwe leefomstandigheden een redelijk bestaan kan opbouwen. Een eventuele ontneming zou dus ook door het team Getuigenbescherming betaald moeten worden. Dat is volgens het Openbaar Ministerie geen werkelijke ontneming en uit oogpunt van de Staat een vestzak-broekzak-aangelegenheid. Om die reden zal het Openbaar Ministerie geen vordering ontneming indienen voor [medeverdachte 1] . 



De rechtbank is van oordeel dat het Openbaar Ministerie in het licht van het geschetste kader in het ontbreken van eigen verhaalsmogelijkheden bij [medeverdachte 1] op enigszins afzienbare termijn voldoende reden heeft kunnen zien om een ontnemingsvordering niet opportuun te achten. Van een zo onbegrijpelijke beslissing dat er in feite slechts sprake kan zijn van een verkapte financiële beloning is naar het oordeel van de rechtbank geen sprake. 



De verdediging heeft nog aangevoerd dat [medeverdachte 1] in het criminele circuit een miljoenenschuld heeft aan derden en dat deze schuld hem feitelijk is kwijtgescholden omdat [medeverdachte 1] door het aangaan van de overeenkomst onvindbaar is geworden voor zijn schuldeisers. 



Voor zover de verdediging heeft betoogd dat op dit punt sprake is van een (verkapte) beloning verwerpt de rechtbank dit verweer. Allereerst is niet gebleken dat de kroongetuige een juridisch afdwingbare (miljoenen)schuld heeft bij derden. Reeds daarom slaagt dit verweer niet. Los daarvan is geen sprake van enige toezegging door het Openbaar Ministerie dat deze schulden niet meer betaald zouden hoeven worden en slaagt het verweer ook daarom niet. 




Overeenkomst proportioneel in deelonderzoek Gezicht?

De beoordeling van een overeenkomst met een kroongetuige op proportionaliteit en subsidiariteit geschiedt op grond van de totale overeenkomst. Gelet op artikel 226g eerste lid Sv gaat het daarbij onder meer om het afleggen van een getuigenverklaring in het kader van een opsporingsonderzoek naar misdrijven waarvoor voorlopige hechtenis is toegelaten en die gepleegd zijn in georganiseerd verband. Niet vereist is dat elke deelonderzoek dat voortvloeit uit de getuigenverklaring op zichzelf bezien aan deze eisen voldoet. Het verweer dat hierop ziet slaagt dus evenmin. 




Samenvatting en conclusie

De overeenkomst met [medeverdachte 1] heeft betrekking op feiten als bedoeld in artikel 226g Sv. Het Openbaar Ministerie heeft het sluiten van de overeenkomst op goede gronden dringend noodzakelijk geacht en heeft de grenzen van proportionaliteit en subsidiariteit niet overschreden. Noch uit de omvang van de vervolging noch uit de strafeis noch uit het achterwege laten van een ontnemingsvordering kan worden afgeleid dat aan [medeverdachte 1] verboden toezeggingen zijn gedaan in ruil voor het afleggen van verklaringen. Ook in onderling verband en samenhang bezien is geen sprake van een overschrijding van de grenzen van proportionaliteit en subsidiariteit zodat de verweren strekkende tot niet-ontvankelijkheid of het uitsluiten van bewijs van de verklaringen van [medeverdachte 1] op die grond niet slagen. 




3.4.4


Betrouwbaarheid verklaringen kroongetuige

Door diverse raadslieden is aandacht gevraagd voor de onbetrouwbaarheid van de getuige. Aangevoerd is dat [medeverdachte 1] al sinds jonge leeftijd op meerdere terreinen strafbare feiten pleegt zoals handel in drugs en oplichtingen. Omdat hij al zijn hele leven liegt en bedriegt is het zeer riskant om zijn verklaringen te gebruiken voor het bewijs zeker nu [medeverdachte 1] een duidelijk eigen belang heeft bij het afleggen van zijn verklaringen aldus de raadslieden. 



Alle raadslieden hebben daarnaast op inhoudelijke gronden de bruikbaarheid en de betrouwbaarheid van de verklaringen van [medeverdachte 1] betwist. Zoals in de zaak van [medeverdachte 15] is verwoord: “De kroongetuige heeft veel vermoedens invullingen veronderstellingen en gevoelens en verkeerde ten tijde van de feiten waarover hij verklaart niet zelden onder invloed van verdovende middelen. Hij is na talloze verhoren door de politie bij de rechter-commissaris en op de zitting nauwelijks meer in staat om onderscheid te maken tussen wat hij daadwerkelijk heeft meegemaakt wat hij van derden heeft gehoord en wat hij later heeft opgepikt uit de media. De primaire bron is uiteindelijk vaak [medeverdachte 5]  die ooit iets tegen hem gezegd zou hebben al weet hij niet meer waar wanneer in welke bewoordingen en in welke context.”. Andere raadslieden hebben daaraan nog toegevoegd dat de verklaringen bewust of onbewust onbetrouwbaar zijn te achten: door de wijze van verhoren namelijk het toepassen van Neuro Linguïstisch Programmeren (NLP) het bestaan van valse herinneringen en het voeden met informatie door politie en justitie. De verklaringen kunnen daarom niet worden gebezigd voor het bewijs. In ieder geval is het volgens de raadslieden noodzakelijk om deze verklaringen met grote voorzichtigheid te benaderen. Voorwaardelijk is verzocht om nader deskundigenonderzoek te gelasten over geheugentraining dan wel hierover een deskundige ter zitting te bevragen.



Het Openbaar Ministerie heeft hiertegen het volgende aangevoerd. [medeverdachte 1] heeft in zijn kluisverklaringen slechts uit zijn eigen geheugen geput. In de vele tactische verklaringen die [medeverdachte 1] bij de verhoorders uit het onderzoek Eris heeft afgelegd heeft [medeverdachte 1] globaal telkens hetzelfde verhaal verteld maar vooral méér dan in zijn kluisverklaringen. Nergens is hij teruggekomen op zijn eerder afgelegde kluisverklaringen in de zin dat deze bewust onjuist zouden zijn geweest. De tactische verklaringen bevatten vooral meer details dan de kluisverklaringen dit naar aanleiding van verhelderende vragen. Uiteindelijk is [medeverdachte 1] geconfronteerd met de onderzoeksresultaten. Soms om uit te leggen hoe zijn verklaringen passen in het beeld dat met harde onderzoeksbevindingen tot stand is gekomen maar ook om zaken die hij zich kennelijk niet goed herinnerde helder te krijgen. Dat ging vaak om tijd en plaats. Zo heeft hij zich vergist of één bepaalde ontmoeting van zijn vele ontmoetingen met [medeverdachte 5] in [plaats 7] of [plaats 12] heeft plaatsgevonden en heeft hij grote moeite gehad om bepaalde gebeurtenissen in tijd goed te plaatsen. Het Openbaar Ministerie heeft tot slot opgemerkt dat als gevolg van de zeer getrapte wijze van verhoren van [medeverdachte 1] en de letterlijke uitwerking van zijn verhoren het in elk geval helder is hoe zijn verklaringen tot stand zijn gekomen en controle ten behoeve van de bruikbaarheid van zijn verklaringen goed uitvoerbaar is.



De rechtbank overweegt als volgt. Vooropgesteld wordt dat de rechtbank niet de betrouwbaarheid van de persoon van [medeverdachte 1] maar die van zijn verklaringen dient te toetsen. 



Een kritische benadering van de verklaringen van [medeverdachte 1] ligt voor de hand nu hij deze heeft afgelegd als kroongetuige. Immers het feit dat een kroongetuige van het Openbaar Ministerie een tegenprestatie krijgt in ruil voor zijn verklaringen verschaft hem een bijzondere positie die maakt dat zijn verklaringen met extra behoedzaamheid dienen te worden benaderd zoals voorgeschreven in artikel 360 tweede lid Sv in verband met artikel 342 tweede lid Sv. De eis van behoedzaamheid geldt in het bijzonder waar het gaat om die verklaringen die zien op informatie die [medeverdachte 1] stelt van [medeverdachte 5] te hebben verkregen. [medeverdachte 1] en [medeverdachte 12] hebben over [medeverdachte 5] immers verklaard dat hij informatie wel eens aandikte of dat hij met desinformatie strooide. Uitgangspunt is dat ‘de auditu-verklaringen’ in beginsel bruikbaar zijn voor bewijs maar dat de verdediging wel de gelegenheid moet hebben gehad om de getuige het liefst ter terechtzitting te horen. Vastgesteld kan worden dat de verdediging [medeverdachte 1] ook ter zitting aan vele indringende verhoren heeft onderworpen waarbij het aspect ‘van horen zeggen van [medeverdachte 5] ’ uitvoerig aan de orde is geweest. Het zou dan ook te ver gaan om aan de verklaringen van [medeverdachte 1] om die reden op voorhand slechts de waarde van steunbewijs toe te kennen zeker omdat de beweerde bron van de ‘de auditu-verklaringen’ [medeverdachte 5]  zich hoofdzakelijk heeft beperkt tot het enkel ontkennen van de beweringen van [medeverdachte 1] .



Op de rechtbank komt [medeverdachte 1] in zijn wijze van verklaren bij de politie en de rechter-commissaris maar ook ter terechtzitting zelfverzekerd helder en in grote lijnen consistent over. Bij deze algemene positieve indruk staat voorop dat [medeverdachte 1] zichzelf heeft belast in zaken waarin hij tot op dat moment bij het Openbaar Ministerie in het geheel niet in beeld was gekomen en het gegeven dat zijn op punten gedetailleerde verklaringen voor een belangrijk deel ook bevestiging vinden in objectieve onderzoeksbevindingen. De rechtbank wijst hier onder meer op de bevindingen in het uitgebreide verificatie/falsificatiedossier. Wel is duidelijk gebleken dat [medeverdachte 1] grote moeite heeft met het plaatsen van gebeurtenissen in de tijd en dat hij bepaalde zaken heeft ingevuld en met elkaar verward zoals bijvoorbeeld in de deelonderzoeken Lis en Barbera. Ook heeft [medeverdachte 1] zijn verklaringen gedurende het proces op punten moeten nuanceren daar waar hij eerder al dan niet ingegeven door zijn eigen overtuigingen in al te concluderende zin had verklaard. Sommige ongerijmdheden in de verklaringen van [medeverdachte 1] zijn niet geheel opgehelderd of op andere wijze verklaarbaar gebleken. Hiervan is bijvoorbeeld sprake in de deelonderzoeken Charlie17 en Langenhorst daar waar het de gang van zaken in aanloop naar de moord dan wel de rol van [medeverdachte 1] zelf betreft. Ook in deze beide zaken die in de vonnissen van de verdachten die het betreft en voor zover relevant bij de beantwoording van de vragen van 348 en 350 Sr nader aan de orde komen komt de rechtbank evenwel niet op voorhand tot de conclusie dat [medeverdachte 1] bewust niet volledig naar waarheid heeft verklaard. 



Ondanks de kanttekeningen die op punten bij de verklaringen van [medeverdachte 1] kunnen worden geplaatst blijft tegen de achtergrond van het totaal van zijn vele verklaringen in het licht van de overige onderzoeksbevindingen het beeld van [medeverdachte 1] als een overwegend betrouwbaar verklarende getuige in stand. Uit de verbatim uitgewerkte verhoren van [medeverdachte 1] is van het toepassen van NLP van het opwekken van valse herinneringen en het voeden van informatie in de verhoren door de politie niet gebleken noch zijn hiervoor aanwijzingen te vinden. De rechtbank ziet dan ook geen noodzaak om hieromtrent nader deskundigenonderzoek te laten doen of een deskundige te bevragen zodat het (voorwaardelijke) verzoek daartoe wordt afgewezen. 



De genoemde kanttekeningen maken wel dat de rechtbank de verklaringen van [medeverdachte 1] met de vereiste extra behoedzaamheid zal benaderen. De rechtbank geeft hieraan op de volgende wijze concreet uiting. Een verklaring van [medeverdachte 1] over het daderschap van een medeverdachte bij een tenlastegelegd feit kan in beginsel in aanzienlijke mate bijdragen aan het bewijs maar slechts dan leiden tot een veroordeling van deze medeverdachte indien er naast deze verklaring sprake is van ander zelfstandig bewijs dus uit andere bron dat deze verklaring in voldoende mate ondersteunt. Voor de feitelijke invulling hiervan verwijst de rechtbank naar de bespreking van de diverse deelonderzoeken. 








4WAARDERING VAN HET BEWIJS EN DE CONCLUSIES VAN DE VEREDELINGEN


4.1


De vordering van de officier van justitie

De officier van justitie acht het onder 16/659076-19 feit 1: primair feit 2 16/659018-20 16/659005-21 en 16/659044-20 tenlastegelegde wettig en overtuigend te bewijzen en verwijst daartoe naar de zich in het dossier bevindende bewijsmiddelen. 




4.2


Het standpunt van de verdediging

De verdediging van [verdachte] heeft verzocht hem vrij te spreken van alle feiten. De daartoe gevoerde verweren komen voor zover van belang voor de bewijswaardering aan de orde in de overwegingen van de rechtbank. 




4.3

Het oordeel van de rechtbank


4.3.1


Conclusies veredelingen en identificaties

De rechtbank heeft op basis van de bewijsmiddelen en conclusies die zijn opgenomen in bijlage 3 onder meer de volgende veredelingen van PGP-namen en bijnamen vastgesteld.





              [medeverdachte 5] is de gebruiker van de PGP-accounts ‘ [PGP gebruikersnaam medeverdachte 5] ’ (tussen 18 en 20 februari 2017) ‘ [PGP gebruikersnaam medeverdachte 5] ’ ‘ [PGP gebruikersnaam medeverdachte 5] ’ ‘ [PGP gebruikersnaam medeverdachte 5] ’ en [PGP gebruikersnaam medeverdachte 5] (deelonderzoek Goudvink);



              [medeverdachte 6] is de gebruiker van het PGP-account ‘ [PGP gebruikersnaam medeverdachte 6] ’;



              [medeverdachte 7] is de gebruiker van de PGP-accounts ‘ [PGP gebruikersnaam medeverdachte 7] ’ ‘ [PGP gebruikersnaam medeverdachte 7] ’ en ‘ [PGP gebruikersnaam medeverdachte 7] ’;



              [medeverdachte 17] heeft de bijnaam ‘ [PGP gebruikersnaam medeverdachte 17] ’.





4.3.2


Gezicht

De rechtbank leidt uit de inhoud van de gebezigde bewijsmiddelen de volgende gang van zaken af.



4.3.2.1 28 28 juni 2017
4.3.2.1 28 Verklaringen van [medeverdachte 1]

 heeft over het voornemen om een pand te beschieten met een raketwerper onder meer het volgende verklaard. Een dag voor de beschieting heeft hij [medeverdachte 5] opgehaald in [plaats 10] . [medeverdachte 1] heeft toen van [medeverdachte 5] begrepen dat hij samen met [medeverdachte 5] ter voorverkenning naar [plaats 3] moest rijden omdat daar een persoon woonde die moest worden gewaarschuwd. [medeverdachte 5] had van [B] de opdracht gekregen om met een raketwerper op de woning van die persoon te schieten. Bij de voorverkenning heeft [medeverdachte 5] de woning gelegen aan de [adres 3] aangewezen als het pand dat moest worden beschoten. [medeverdachte 1] moest de volgende dag een Peugeot 308 en de raketwerper overhandigen aan de uitvoerders. Op de dag van deze voorgenomen beschieting bleek dat één van de uitvoerders de geboden geldelijke beloning te weinig vond waarna [medeverdachte 5] aan [medeverdachte 1] de opdracht heeft gegeven om als chauffeur te fungeren. [medeverdachte 1] en de andere uitvoerder zijn vervolgens in de Peugeot 308 naar [plaats 3] gereden en [medeverdachte 1] heeft de uitvoerder de woning getoond. De schutter is met de raketwerper uitgestapt naar de woning toegelopen en heeft de raketwerper uitgeklapt. De schutter was bezig om de raketwerper af te vuren maar voordat hij daadwerkelijk vuurde zag hij in de tuin kinderen spelen. Daarop heeft de schutter zijn handelingen om te schieten afgebroken en zijn [medeverdachte 1] en de schutter weggereden. 


Verder heeft [medeverdachte 1] verklaard dat hij voorafgaand aan de beschieting in [plaats 3] in opdracht van [medeverdachte 5] een raketwerper in ontvangst heeft genomen van een persoon afkomstig uit de groep van [B] . 



De rechtbank acht deze verklaring van [medeverdachte 1] betrouwbaar omdat die bevestiging vindt in meerdere bewijsmiddelen. De rechtbank zal dat hieronder nader uitwerken.


4.3.2.1.2 Onderbouwing van de verklaringen van [medeverdachte 1] en overige bewijsoverwegingen
Naar aanleiding van het onderzoek en de verklaringen afgelegd door [medeverdachte 1] is het volgende gebleken.

4.3.2.1.2.1 De voorverkenning
Uit een PGP-gesprek van 27 juni 2017 tussen ‘ [PGP gebruikersnaam medeverdachte 5] ’ veredeld als [medeverdachte 5]  en ‘ [PGP gebruikersnaam medeverdachte 7] ’ veredeld als [medeverdachte 7]  blijkt dat [medeverdachte 7] een bericht doorstuurt afkomstig van ‘ [PGP gebruikersnaam B 1] ’. In het dossier bevinden zich aanwijzingen dat dit account kan worden veredeld als [B] . In dit doorgestuurde bericht wordt aan [medeverdachte 5] doorgegeven dat het een aardige donkere straat met bomen betreft en dat je daar kan komen via [plaats 13] en via de afslag [plaats 3] op de A12. 


Op een onder [medeverdachte 5] inbeslaggenomen harde schijf is een routebeschrijving aangetroffen van 27 juni 2017 met als waarschijnlijke startlocatie de [adres 4] te [plaats 10] (één van de woningen waar [medeverdachte 5] vaak verbleef) en als eindbestemming de [locatie 2] te [plaats 3] . 



Uit de historische verkeersgegevens van het telefoonnummer van [medeverdachte 1] * [telefoonnummer 1] blijkt dat zijn telefoon zich op 27 juni 2017 in de middag tussen 13.28 uur en 13.49 uur in [plaats 3] heeft bevonden om vervolgens om 14.17 uur een zendmast aan te stralen op de [locatie 20] te [plaats 2] . Uit de zendmastgegevens van het telefoonnummer van [medeverdachte 5] * [telefoonnummer 2] blijkt dat zijn telefoon tot 12.42 uur in [plaats 10] verbleef. Vervolgens straalde zijn telefoon voor het eerst weer een zendmast aan op de [locatie 23] te [locatie 3] om 14.13 uur. De zendmasten op de [locatie 20] te [plaats 2] en de [locatie 23] te [locatie 3] bevinden zich in elkaars verlengde langs de A2. 


4.3.2.1.2.2 Verplaatsen naar de loods aan de [locatie 21] in [plaats 11]
Uit de historische verkeersgegevens van het telefoonnummer van [medeverdachte 5] * [telefoonnummer 2] blijkt dat zijn telefoon op 28 juni 2017 te 14.22 uur een zendmast aanstraalde bij [locatie 4] . Deze zendmast ligt in de nabije omgeving van [locatie 5] . Uit de gegevens van de onder [medeverdachte 5] inbeslaggenomen Volvo blijkt dat dit voertuig op 28 juni 2017 omstreeks 14.26 uur van [plaats 10] naar [plaats 11] is verplaatst. Uit de historische verkeersgegevens van de PGP-telefoon van [medeverdachte 1] * [telefoonnummer 3] blijkt dat zijn telefoon om 14.27 uur gebruik heeft gemaakt van een zendmast aan de [adres 5] te [plaats 11] . 


De rechtbank leidt hieruit af dat [medeverdachte 5] op 28 juni 2017 in de loods in [plaats 11] is geweest.


4.3.2.1.2.3 Verplaatsen naar [plaats 3]
Uit de historische verkeersgegevens van de PGP-telefoon van [medeverdachte 1] * [telefoonnummer 3] volgt dat de telefoon om 18.07 uur nog gebruik maakte van de zendmast aan de [adres 5] te [plaats 11] . Vervolgens verplaatste de telefoon zich via [locatie 5]  [locatie 4] en [locatie 6] naar [plaats 3] om daar om 19.05 uur een zendmast aan te stralen aan de [adres 6] .


De rechtbank leidt hieruit af dat [medeverdachte 1] op 28 juni 2017 vanuit [plaats 11] naar [plaats 3] is gereden. 


4.3.2.1.2.4 ‘ ‘Beschieting’ met raketwerper
Uit veiliggestelde camerabeelden van de [adres 7] te [plaats 3] blijkt dat er tussen 18.53 uur en 19.00 uur vijfmaal een zilvergrijze Peugeot 308 voorbij is komen rijden. 


Getuige [getuige 1] heeft verklaard dat hij op 28 juni 2017 omstreeks 19.05 uur een man zag lopen over de ventweg langs de [locatie 2] te [plaats 3] . Hij zag dat de man een legergroene buis langs zijn linkerzijde hield met een diameter van ongeveer 10 centimeter. Kort hierna hoorde de getuige een auto hard achteruit rijden. De getuige zag dat de man met de legergroene buis in een Peugeot stationwagen stapte waarop de auto snel wegreed. De getuige heeft later op internet gezocht naar het voorwerp wat de man vasthield en is ervan overtuigd dat het een bazooka betrof. 



Uit nader onderzoek naar diezelfde camerabeelden is gebleken dat dezelfde zilvergrijze Peugeot 308 om 19.16 uur en 19.18 uur wederom voorbij de [adres 7] reed. 



4.3.2.2 29 29 juni 2017
4.3.2.2 29 Beschieting [adres 1] – [adres 2] 

Op 29 juni 2017 is omstreeks 23.00 uur de [adres 1] beschoten met een kalasjnikov (AK-47) waarbij de gevel van de woning is geraakt. Bij deze beschieting is ook een houten tuinschuur gelegen aan de [adres 2]  geraakt. 

4.3.2.2.2 Verklaringen van [medeverdachte 1]
 heeft over de beschieting op de [adres 1] te [plaats 3] verklaard dat achteraf is gebleken dat hij en de schutter op 28 juni 2017 voor de verkeerde woning in [plaats 3] hebben gestaan. De woning van 28 juni 2017 bleek eveneens huisnummer [nummer] te hebben maar bevond zich op de [locatie 7] in [plaats 3] . [medeverdachte 1] heeft vervolgens van [medeverdachte 5] de opdracht gekregen om de juiste woning te zoeken. [medeverdachte 1] is vervolgens weer naar [plaats 3] gereisd en heeft daarbij met een Samsung-telefoon foto’s genomen van de [adres 1] te [plaats 3] . Hij heeft daarbij als alibi voor zijn aanwezigheid in [plaats 3] met zijn iPhone ook een foto gemaakt van een huurwoning aan het einde van de betreffende straat. Nadat [medeverdachte 5]  na het zien van de door [medeverdachte 1] gemaakte foto’s contact had gelegd met de groep van [B]  werd aan [medeverdachte 5] bevestigd dat de woning aan de [adres 1] de juiste woning betrof. 


De volgende dag heeft [medeverdachte 1] de opdracht van [medeverdachte 5] gekregen om twee handgranaten naar binnen te gooien bij de [adres 1] te [plaats 3] . Nadat [medeverdachte 1] aan [medeverdachte 5] had aangegeven dat hij dat zelf niet wilde doen is [medeverdachte 5] contact gaan opnemen met [medeverdachte 18]  de president van het chapter [plaats 8] van [naam 1] . [medeverdachte 18] heeft vervolgens twee jongens van zijn chapter naar voren geschoven namelijk [medeverdachte 2] en [verdachte] . Ondertussen had [medeverdachte 1] van [medeverdachte 5] begrepen dat de waarschuwing niet met handgranaten moest maar met een kalasjnikov waarbij het de bedoeling was dat [medeverdachte 2] als schutter zou fungeren en [verdachte] als back-up wanneer [medeverdachte 2] zou weigeren om te schieten op de woning. [medeverdachte 1] is vervolgens naar [medeverdachte 18] toegereden in [plaats 8]  heeft daar [medeverdachte 2] en [verdachte] opgehaald en is met zijn Peugeot 206 naar de loods in [plaats 11] gereden. Aldaar hebben ze de Seat Leon gepakt de telefoons achtergelaten en zijn ze naar [plaats 3] gereden. Nadat [medeverdachte 1] de juiste woning had aangewezen zijn [medeverdachte 2] en [verdachte] de auto uitgestapt en heeft [medeverdachte 2] de woning beschoten. [medeverdachte 1] heeft van [medeverdachte 2] begrepen dat de kalasjnikov na drie of vier schoten bleef hangen. Hierop zijn [medeverdachte 2] en [verdachte] terug gerend naar de Seat Leon en zijn ze weggereden.




            [medeverdachte 1]  [medeverdachte 2] en [verdachte] zijn vervolgens naar [plaats 14] gereden. Nadat ze de auto met het wapen erin in een woonwijk hadden geparkeerd zijn ze naar het centrum van [plaats 14] gelopen en zijn toen bij een homobar gaan zitten. Met de telefoon van de bar heeft [medeverdachte 1] contact gezocht met [medeverdachte 5] om te laten weten dat de beschieting was gelukt. Verder hebben [medeverdachte 2] en [verdachte] contact gezocht met hun partners en heeft [medeverdachte 2] geregeld dat ze zijn opgehaald door [C] . 



Verder heeft [medeverdachte 1] verklaard dat [medeverdachte 2] later de Seat Leon in [plaats 14] heeft opgehaald en dat [medeverdachte 2] daarbij het wapen mee naar huis heeft genomen om te bekijken waarom het wapen bleef hangen. Hieruit bleek dat er een kogel vast zat in de loop.



De rechtbank acht deze verklaring van [medeverdachte 1] betrouwbaar omdat die bevestiging vindt in meerdere bewijsmiddelen. De rechtbank zal dat hieronder nader uitwerken.


4.3.2.2.3 Onderbouwing van de verklaringen van [medeverdachte 1] en overige bewijsoverwegingen
Naar aanleiding van het onderzoek en de verklaringen afgelegd door [medeverdachte 1] is het volgende gebleken.

4.3.2.2.3.1 Vasstellen van de juiste woning
Uit nader onderzoek aan de onder [medeverdachte 1] inbeslaggenomen iPhone volgt dat met dit toestel op 29 juni 2017 om 14.40 uur een foto is gemaakt van een woning in [plaats 3] . Blijkens de coördinaten betreft dit de [adres 8] te [plaats 3] . Op de onder [medeverdachte 1] inbeslaggenomen Samsung-telefoon is een foto aangetroffen van de [adres 1] te [plaats 3] .


De rechtbank vindt hierin bevestiging voor de verklaring van [medeverdachte 1] dat hij in [plaats 3] is geweest om vast te stellen wat de juiste woning was.  


4.3.2.2.3.2 Handgranaten
Uit een PGP-gesprek van 29 juni 2017 tussen [medeverdachte 5] en [medeverdachte 7] blijkt dat [medeverdachte 7] een bericht doorstuurt van een account genaamd ‘ [PGP accountnaam 1] ’. ‘ [PGP accountnaam 1] ’ stuurt om 14.45 uur: “Rond 19.30. Kunnen ze appels aanpakken op de [adres 11] [plaats 17] ”. 


Uit de opmerking “appels aanpakken” en de overige bewijsmiddelen in onderling verband en samenhang bezien leidt de rechtbank af dat wordt gesproken over handgranaten. 


4.3.2.2.3.3 [medeverdachte 2] en [verdachte] geregeld als uitvoerders
Uit de historische verkeersgegevens van de telefoonnummers van [medeverdachte 2] * [telefoonnummer 4] en * [telefoonnummer 5]  [verdachte] * [telefoonnummer 6] en [medeverdachte 18] * [telefoonnummer 7] volgt dat zij op 29 juni 2017 aan het begin van de avond onderling contact hebben gehad. [medeverdachte 2] belde om 18.07 uur uit naar [verdachte] . Om 15.15 uur belde [medeverdachte 2] uit naar [medeverdachte 18] . Vervolgens belde [medeverdachte 2] om 18.39 uur nogmaals naar [verdachte] en om 19.00 uur en 19.03 uur tweemaal naar [medeverdachte 18] uit. 

4.3.2.2.3.4 Vertrekken vanaf [plaats 8] naar de loods in [plaats 11]
Uit de historische verkeersgegevens van het telefoonnummer van [medeverdachte 1] * [telefoonnummer 1] blijkt dat zijn telefoon om 18.29 uur en om 18.43 uur een zendmast aanstraalde op de [locatie 8] te [plaats 8] . Uit het aanstralen van de zendmasten is af te leiden dat de telefoon van [medeverdachte 1] verplaatste vanaf [plaats 8] (18.43 uur) via [locatie 9] (19.59 uur) naar [plaats 11] (22.00 uur). De telefoon van [medeverdachte 2] * [telefoonnummer 5] bewoog van [plaats 5] (19.18 uur) via [locatie 10] (19.37 uur) en [locatie 11] (20.07 uur) eveneens naar [plaats 11] (20.08 uur) en maakte daar tot 21.24 uur gebruik van zendmasten in [plaats 11] . 


Uit screenshots aangetroffen op de onder [medeverdachte 1] inbeslaggenomen Samsung-telefoon blijkt dat zijn Peugeot 206 op 29 juni 2017 te 19.10 uur een snelheidsovertreding heeft begaan ter hoogte van de trajectcontrole A20 [plaats 5] rechts. 



De rechtbank vindt hierin bevestiging voor de verklaring van [medeverdachte 1] dat hij met in ieder geval [medeverdachte 2] vanuit [plaats 8] naar de loods in [plaats 11] is vertrokken.


4.3.2.2.3.5 Het achterhalen van de telefoons in [plaats 11]
Het telefoonnummer van [medeverdachte 2] * [telefoonnummer 5] maakte op 29 juni 2017 om 21.24 uur voor het laatst die dag gebruik van een zendmast te weten aan de [adres 5] te [plaats 11] . Op 1 juli 2017 werd voor de eerste keer weer een zendmast aangestraald. Uit onderzoek aan de iPhone van [medeverdachte 1] is gebleken dat het telefoonnummer * [telefoonnummer 1] op 29 juni 2017 vanaf 22.00 uur tot en met 30 juni 2017 om 21.05 uur zendmasten aanstraalde in [plaats 11] . Dit was ook zo ten tijde van het schietincident op de [adres 1] te [plaats 3] . 


De rechtbank vindt hierin bevestiging voor de verklaring van [medeverdachte 1] dat hij en in ieder geval [medeverdachte 2] hun telefoon in [plaats 11] hebben achtergelaten.


4.3.2.2.3.6 Het schieten op de [adres 1] te [plaats 3]
Uit de camerabeelden van de [adres 7] te [plaats 3] volgt dat er om 22.51 uur over de [locatie 2] een persoon met iets in zijn handen liep. Een tweede persoon liep daarbij achter de eerste persoon aan. Enkele seconden later waren er lichtflitsen waar te nemen bij de [adres 1]  waarna beide personen weer terug renden naar waar zij vandaan kwamen. 


Nabij de woning aan de [adres 1] zijn vier hulzen en twee projectielen (manteldelen) aangetroffen. Uit forensisch onderzoek is gebleken dat de vier hulzen van het kaliber 762x39mm zijn en dat deze hulzen vermoedelijk zijn verschoten met een semiautomatisch werkend aanvalsgeweer van het type kalasjnikov (AK-47). De twee manteldelen passen bij het kaliber 762x39mm. 


4.3.2.2.3.7 Vluchten naar [plaats 14] – [bedrijf 1]
Uit de historische verkeersgegevens van de telefoonnummers van [medeverdachte 5] * [telefoonnummer 2]  [C] * [telefoonnummer 8] en * [telefoonnummer 9] (partner van [medeverdachte 2] ) en [D] * [telefoonnummer 10] (partner van [verdachte] ) is gebleken dat zij op 29 juni 2017 tussen 23.53 uur en 30 juni 2017 om 00.45 uur telefonisch contact hebben gehad met het telefoonnummer [telefoonnummer 11] . Dit nummer behoort toe aan [bedrijf 1] te [plaats 14] . 

4.3.2.2.3.8 Het ophalen door [C]
Uit de historische verkeersgegevens van het telefoonnummer van [C] * [telefoonnummer 8] blijkt dat het telefoonnummer op 30 juni 2017 om 00.45 uur een zendmast aanstraalde in [plaats 5] . Vervolgens straalde het telefoonnummer tussen 01.35 uur en 01.40 uur de mast aan het [locatie 12] te [plaats 14] aan om vervolgens om 03.12 uur weer de zendmast aan de [locatie 13] te [plaats 4] aan te hebben gestraald. Daarnaast is het navigatiesysteem uit de Fiat Panda die in gebruik was bij [C] nader onderzocht. Hieruit volgt dat er twee opvallende locaties zijn aangetroffen namelijk de [locatie 14] te [plaats 14] en [locatie 15] Tevens zijn er coördinaten aangetroffen in de TomTom-navigatie en deze coördinaten kwamen uit op de locatie [locatie 12] in [plaats 14] .


De rechtbank vindt hierin bevestiging voor de verklaring van [medeverdachte 1] dat [C] [medeverdachte 2]  [verdachte] en [medeverdachte 1] heeft opgehaald in [plaats 14] . Het adres [locatie 14] komt overeen met de door [medeverdachte 1] gegeven beschrijving van de plaats waar ze de auto in [plaats 14] hebben geparkeerd en waar de auto en het wapen later door [medeverdachte 2] zijn opgehaald.


4.3.2.2.3.9 Onderzoek Kalasjnikov door [medeverdachte 2]
Op een mobiele telefoon die inbeslaggenomen is op de [adres 9] te [plaats 4] zijn verschillende foto’s aangetroffen van [medeverdachte 2] en [C] . Tevens zijn er vier opvallende afbeeldingen aangetroffen. Het betreft twee afbeeldingen van het uitwerpmechanisme aan de bovenzijde van een vuurwapen en twee afbeeldingen van een los patroon en lege huls. In het uitwerpmechanisme is een patroon of huls te zien dat/die schuin in het aanvoergedeelte zit.


Uit nader onderzoek blijkt dat het vuurwapen op de afbeeldingen een kalasjnikov betreft waarmee doorgaans munitie met het kaliber 762x39mm wordt verschoten. Op de afbeelding is ook een storing te zien. Er is namelijk een patroon aangevoerd terwijl de huls van een vorig schot is blijven hangen. 



Op de voornoemde afbeeldingen van het vuurwapen en de munitie is een houten bruine tafel met een zwarte placemat en de ondergrond daarvan witte rechthoekige tegels te zien. Zowel [medeverdachte 1] als [C] herkennen de ondergrond als de woning van de moeder van [C] . [C] herkent ook de tafel en placemat als van haar moeder. 


4.3.2.3 De rol van [verdachte]
De rechtbank leidt uit de gebezigde bewijsmiddelen af dat [verdachte] op 29 juni 2017 toezicht heeft gehouden en als back up voor de schutter [medeverdachte 2] heeft gefungeerd bij de beschieting van de woning gelegen aan de [adres 1] te [plaats 3] .


De rechtbank overweegt dat [verdachte] zich daarmee schuldig heeft gemaakt aan de onder feit 1 subsidiair tenlastegelegde openlijke geweldpleging. Hij heeft immers in nauwe en bewuste samenwerking met [medeverdachte 5]  [medeverdachte 2] en [medeverdachte 1] gehandeld en zelf een bijdrage van voldoende gewicht geleverd door mee te gaan voor het houden van toezicht op de aangewezen schutter [medeverdachte 2] en aanwezig te zijn om het schieten over te nemen voor het geval [medeverdachte 2] zijn taak niet zou verrichten. [verdachte] heeft zich daarmee tevens schuldig gemaakt aan het medeplegen van het voorhanden hebben van een vuurwapen en scherpe patronen zoals ten laste is gelegd onder feit 2.   



De rechtbank acht de primair tenlastegelegde poging doodslag niet bewezen en zal [verdachte] daarvan vrijspreken. Niet vastgesteld kan worden dat [verdachte] en zijn medeverdachten opzet hadden (al dan niet in voorwaardelijk zin) op de dood van de bewoners van de [adres 1] en/of naastgelegen woningen. De bedoeling was immers om een huis te beschieten waarvan het uitgangspunt was dat de bewoners juist niet thuis zouden zijn en de bewoners van de te beschieten woning waren ook daadwerkelijk niet thuis. De kans dat toevallig op enig moment iemand zich in een huis bevindt waarvan de bewoners in het buitenland zijn acht de rechtbank bovendien onder de gegeven omstandigheden niet zodanig groot dat gesproken kan worden van een aanmerkelijke kans op de dood van een persoon in dat huis. Ook de kans dat bij de beschieting van een woning een bewoner van een naastgelegen woning dodelijk getroffen wordt is niet zodanig groot dat de rechtbank die kans onder de gegeven omstandigheden aanmerkelijk acht. Van het op de koop toenemen van een aanmerkelijke kans op de dood van een bewoner van een naastgelegen woning is daarom geen sprake zodat opzet (ook in voorwaardelijke zin) op de dood van bewoners van naastgelegen woningen ontbreekt.




4.3.3


Lis

De rechtbank leidt uit de inhoud van de gebezigde bewijsmiddelen de volgende gang van zaken af. De rechtbank zal daarbij de verweren die zijn gevoerd over de bruikbaarheid en betrouwbaarheid van de verklaringen van getuige [getuige 2] en getuige [getuige 3] buiten beschouwing laten omdat zij deze verklaringen niet zal gebruiken voor het bewijs.


4.3.3.1  Liquidatie van [slachtoffer 17]
Op 26 juli 2017 omstreeks 21.20 uur is [slachtoffer 17] in zijn auto tegenover [bedrijf 2] aan de [locatie 16] te [plaats 4] neergeschoten en als gevolg daarvan diezelfde dag overleden.

4.3.3.2  Forensisch onderzoek
Op de plaats delict zijn veertien hulzen aangetroffen. Om 22.35 uur is in [plaats 15] een uitgebrande auto aangetroffen met in de kofferbak een kalasjnikov (AK-47). Door het NFI is onderzoek gedaan naar de vraag of de aangetroffen hulzen met deze kalasjnikov zijn verschoten. De uitkomsten van dit vergelijkend hulsonderzoek zijn extreem veel waarschijnlijker wanneer alle hulzen uit de aangetroffen kalasjnikov afkomstig zijn dan wanneer de hulzen met een ander vuurwapen van hetzelfde kaliber en met dezelfde systeemkenmerken zijn verschoten. 


Ook zijn op de plaats delict en in het lichaam van [slachtoffer 17] diverse kogels en kogelmanteldelen aangetroffen en nader onderzocht. De bevindingen van dit onderzoek zijn minimaal veel waarschijnlijker tot minimaal zeer veel waarschijnlijker wanneer ze uit één en dezelfde loop zijn afgevuurd dan wanneer de kogels en kogelmanteldelen afkomstig zijn uit twee lopen van hetzelfde kaliber en met dezelfde systeemkenmerken.



Op de hoek van het tegenover de uitgebrande auto gelegen parkeervak nabij een afvalbak heeft de politie verbrande kledingresten aangetroffen. Deze verbrande kleding is veiliggesteld voor nader onderzoek. Op één van deze kledingresten een vest is een bemonstering uitgevoerd dat nader is onderzocht. Op dit deel van het vest werd een DNA-mengprofiel aangetroffen van minimaal twee personen. De uitkomsten van het onderzoek zijn een miljard keer waarschijnlijker wanneer dit DNA-mengprofiel het DNA-materiaal bevat van [verdachte] en een willekeurig onbekend persoon dan wanneer het DNA-materiaal bevat van twee willekeurige onbekende personen. Op een ander kledingstuk een onderdeel van een vest dan wel trui is eveneens een bemonstering uitgevoerd. Op dit kledingstuk werd eveneens een DNA-mengprofiel aangetroffen waarbij de uitkomsten van het onderzoek een miljard keer waarschijnlijker zijn als dit DNA-mengprofiel DNA-materiaal bevat van [medeverdachte 17] en een willekeurig onbekend persoon dan wanneer het DNA-materiaal bevat van twee willekeurige onbekende personen. 



De twee bemonsteringen zijn nog onderworpen aan een vergelijkend DNA-onderzoek ten aanzien van [medeverdachte 12]  [E]  [F]  [slachtoffer 8]  [G]  [medeverdachte 13]  [medeverdachte 14]  [H]  [medeverdachte 18]  [I]  [medeverdachte 1]  [medeverdachte 2]  [medeverdachte 10] en [medeverdachte 11] . Hieruit zijn geen aanwijzingen gevonden voor de aanwezigheid van celmateriaal van één van deze personen.


4.3.3.3  Getuigen
Getuige [getuige 4] is na het horen van enkele harde knallen naar zijn raam gelopen. Op het moment dat hij ging kijken zag hij dat er twee personen volledig in het donker gekleed en met hoodies op wegrenden op de plek waar de schoten vandaan kwamen. De getuige zag dat de tweede persoon bij het wegrennen een groot/lang voorwerp bij zich droeg. Getuige [getuige 5] hoorde vrijwel direct na de schoten het geluid van een automotor en zag kort daarna een BMW 5-serie type E61 met een enorme snelheid rijden. Later zag de getuige op Twitter dat er een uitgebrande auto was aangetroffen in [plaats 15] . Aan de velg zag de getuige dat dit een BMW 5-serie type E61 betrof.


De rechtbank overweegt dat de verdediging de betrouwbaarheid van de verklaringen van getuige [getuige 2] en de getuige [getuige 3] gemotiveerd heeft betwist. De rechtbank gebruikt deze verklaringen niet voor het bewijs zodat deze verweren onbesproken kunnen blijven. 


4.3.3.4  Beschouwing naar aanleiding van het forensisch onderzoek en de plaats delict-getuigen
De rechtbank gaat er op grond van de bovenstaande onderzoeksbevindingen van uit dat er bij de uitvoering van de moord op [slachtoffer 17] met één vuurwapen is geschoten namelijk de aangetroffen kalasjnikov dat er tenminste twee personen zijn betrokken bij de uitvoering van de moord en dat de uitgebrande auto door de daders van de moord op [slachtoffer 17] als vluchtauto is gebruikt. Gelet op de locatie waar de verbrande kledingresten zijn aangetroffen acht de rechtbank voldoende aannemelijk dat deze kledingstukken zijn gedragen door de daders van de moord op [slachtoffer 17] .


De rechtbank overweegt vervolgens dat de op de kleding aangetroffen DNA-sporen die matchen met het DNA-materiaal van [medeverdachte 17] en [verdachte] dadersporen kunnen zijn: deze sporen kunnen daar immers op terecht zijn gekomen door het dragen van de kleding bij de uitvoering van de liquidatie. Dit hoeft echter niet het geval te zijn. De DNA-sporen kunnen daar ook op andere wijze terechtgekomen zijn. Verder zijn er ook biologische sporen aangetroffen van andere personen (DNA-mengprofiel en haren) welke personen op basis van deze bevindingen dus ook potentiële verdachten zijn. 




            [medeverdachte 17] en [verdachte] hebben verklaard dat zij niet weten hoe hun DNA-materiaal op de kleding terecht zou kunnen zijn gekomen. [medeverdachte 17] heeft wel verklaard dat hij een kraampje heeft waar hij tweedehands kleding verkoopt en dat de verklaring voor het aangetroffen DNA-materiaal in die omstandigheid gevonden kan worden. 


4.3.3.5  Het scenario waarbij [medeverdachte 5]  [verdachte] en [medeverdachte 17] betrokkenheid hebben bij de liquidatie van [slachtoffer 17]
De rechtbank overweegt allereerst dat [medeverdachte 1] heeft verklaard dat hij van [medeverdachte 5] had gehoord dat ‘ [bijnaam slachtoffer 17] ’ moest worden geliquideerd. [medeverdachte 5] was bezig met het zoeken van ‘ [bijnaam slachtoffer 17] ’ en om hem te lokken. 


De rechtbank heeft geen redenen om te twijfelen aan de betrouwbaarheid van dit onderdeel van de verklaring van [medeverdachte 1] . Weliswaar heeft hij in zijn verklaringen de feiten en omstandigheden uit de onderzoeken Lis en Barbera door elkaar gehaald maar de kern van zijn verklaring dat [medeverdachte 1] van [medeverdachte 5] had gehoord dat er een Belg moest worden geliquideerd is daarbij steeds hetzelfde gebleven.




            [medeverdachte 5] is de leider van een criminele organisatie die tot doel heeft het liquideren van mensen zoals de rechtbank zal overwegen bij de beoordeling van de verdenkingen in het deelonderzoek over de criminele organisatie en zoals ook volgt uit de deelonderzoeken waarbij [medeverdachte 5] betrokken is. [verdachte] was gelet op zijn betrokkenheid in de deelonderzoeken Gezicht en Goudvink ook lid van die criminele organisatie. De rechtbank verwijst kortheidshalve naar de bewijsmiddelen in bovengenoemde onderzoeken. Voor [medeverdachte 17] geldt dat hij zoals uit de verklaring van [medeverdachte 1] blijkt net als [verdachte] onderdeel uitmaakte van het chapter [plaats 8] onder leiding van [medeverdachte 18] . Verder blijkt uit de verklaring van [medeverdachte 1] dat [medeverdachte 18] in het onderzoek Gezicht wilde dat [medeverdachte 17] samen met [verdachte] mee zou gaan naar [plaats 3] om met een kalasjnikov een woning te beschieten maar dat uiteindelijk [medeverdachte 2] en [verdachte] zijn meegegaan omdat [medeverdachte 5] dat zo had bepaald.



De liquidatie van [slachtoffer 17] vond plaats voor [bedrijf 2] in [plaats 4] . Dit was niet alleen de plaats waar tot januari 2017 de clubavonden van [naam 1] plaatsvonden maar ook de plaats waar [medeverdachte 5] eerder had geprobeerd [slachtoffer 10] naartoe te lokken om deze te laten te liquideren. Zie hiervoor hetgeen de rechtbank heeft overwogen bij de beoordeling van de verdenking in het deelonderzoek Barbera.



Uit de omstandigheden dat [medeverdachte 5] bezig was met de liquidatie van ‘ [bijnaam slachtoffer 17] ’ de Belg [slachtoffer 17] geliquideerd is voor [bedrijf 2] en het feit dat op de verbrande kledingresten DNA-profielen zijn aangetroffen van twee personen die in de groep van personen rondom [medeverdachte 5] verkeerden leidt de rechtbank af dat [medeverdachte 5] opdracht heeft gegeven om [slachtoffer 17] te laten liquideren. Het is immers moeilijk voorstelbaar dat DNA-materiaal van twee personen uit de omgeving van [medeverdachte 5] op deze kledingstukken terecht zou zijn gekomen als zijn organisatie niets van doen zou hebben gehad met deze liquidatie. Vervolgens dient de rechtbank de vraag te beantwoorden of buiten redelijke twijfel kan worden vastgesteld dat [medeverdachte 17] en/of [verdachte] de liquidatie hebben gepleegd. In theorie is het immers nog denkbaar dat andere personen uit de omgeving van [medeverdachte 5] de moord hebben gepleegd en dat het DNA-materiaal van [medeverdachte 17] en [verdachte] op de kledingstukken terecht is gekomen doordat zij met deze personen contact hebben gehad. De rechtbank overweegt in dat verband het volgende.




            [medeverdachte 1] heeft verklaard dat [medeverdachte 18] in contact staat met [medeverdachte 5]  dat [medeverdachte 18] opdrachten van [medeverdachte 5] aanneemt en dat [medeverdachte 18] ook mensen heeft om die opdrachten uit te voeren. Verder heeft [medeverdachte 1] verklaard dat hij weet dat [verdachte] bereid is liquidaties uit te voeren hetgeen ook wordt bevestigd door de rol van [verdachte] in onderzoek Goudvink.



Op 14 december 2017 voeren ‘ [PGP gebruikersnaam medeverdachte 5] ’ veredeld als [medeverdachte 5]  en ‘ [PGP gebruikersnaam medeverdachte 7] ’ veredeld als [medeverdachte 7] een PGP-chatgesprek met elkaar. Hierbij geeft [medeverdachte 5] aan dat morgen een paar ‘heads’ terugkomen uit Engeland en dat hij deze gaat proberen direct op ‘die twee’ en ‘sport’ te zetten. Op 18 december 2017 stuurt [medeverdachte 18] een video en twee foto’s naar [medeverdachte 5] . [medeverdachte 5] vraagt daarbij aan [medeverdachte 18] welke stad dit is. [medeverdachte 18] reageert: “ [locatie 22] ”. Op deze foto’s met daarop kennelijk leden van het chapter [plaats 16] zijn zowel [medeverdachte 18] als [medeverdachte 17] te zien. [medeverdachte 1] heeft verklaard dat met ‘heads’ schutters worden bedoeld die liquidaties uitvoerden.



Uit het in de bewijsmiddelen aangehaalde tapgesprek blijkt dat [medeverdachte 17] en [verdachte] in de woorden van [medeverdachte 18] matties waren en goed samenwerkten. Zoals hiervoor overwogen wilde [medeverdachte 18] aanvankelijk ook dat [medeverdachte 17] samen met [verdachte] een woning in [plaats 3] zou gaan beschieten (deelonderzoek Gezicht). Van hen beiden is DNA-materiaal aangetroffen op de kleding die door de uitvoerders van de moord is gebruikt.



De DNA-sporen zijn ook vergeleken met het DNA-materiaal van andere personen uit de omgeving van [medeverdachte 5] die in verband worden gebracht met het uitvoeren van liquidaties. Van geen van hen zijn DNA-sporen aangetroffen. Er bestaan ook overigens geen aanwijzingen dat er andere personen zijn in de omgeving van [medeverdachte 5] die de moord hebben uitgevoerd en evenmin zijn er andere personen van wie met enige mate van waarschijnlijkheid zou kunnen worden aangenomen dat zij bij de uitvoering van de moord op [slachtoffer 17] zijn betrokken.


4.3.3.6  De rol van [medeverdachte 5]  [verdachte] en [medeverdachte 17]
De rechtbank acht wettig en overtuigend bewezen dat [medeverdachte 5]  [verdachte] en [medeverdachte 17] zich schuldig hebben gemaakt aan het medeplegen van de moord op [slachtoffer 17] .


Ten aanzien van [medeverdachte 5] overweegt de rechtbank dat uit het dossier niet blijkt dat [medeverdachte 5] bij het daadwerkelijke doodschieten van [slachtoffer 17] aanwezig is geweest maar wel dat er sprake is geweest van een nauwe en bewuste samenwerking. [medeverdachte 1] heeft verklaard dat [medeverdachte 5] in de voorbereiding van de uitvoering van de liquidatie bezig was met het zoeken en lokken van [slachtoffer 17] . Gelet op ieders rol binnen de criminele organisatie kan het niet anders zijn geweest dan dat [medeverdachte 5] de opdracht tot de liquidatie van [slachtoffer 17] heeft aangenomen en vervolgens de uitvoering heeft uitgezet bij [verdachte] en [medeverdachte 17] . [medeverdachte 5] heeft ervoor gezorgd dat aan hen de benodigde middelen (wapens en auto’s) ter beschikking werden gesteld en heeft de locatie voor de liquidatie bepaald. De rechtbank baseert zich daarbij in het bijzonder op de bewijsmiddelen zoals die zijn opgenomen bij de deelonderzoeken Charon Charlie17 Breuk Langenhorst Lis en de criminele organisatie. Ook in die deelonderzoeken was onder andere sprake van een lokafspraak van (automatische) vuurwapens een vluchtauto die in brand gestoken is en meerdere uitvoerders. Daarmee is de bijdrage van [medeverdachte 5] van voldoende gewicht geweest om de kwalificatie medeplegen te rechtvaardigen.



Wat betreft [verdachte] en [medeverdachte 17] geldt dat zij de uitvoerders van de liquidatie zijn. Wie van de twee heeft geschoten is niet gebleken maar dit staat aan bewezenverklaring van medeplegen niet in de weg. Ook voor hen geldt dat er sprake is geweest van een nauwe en bewuste samenwerking waarbij ieders bijdrage van voldoende gewicht is geweest om de kwalificatie medeplegen te rechtvaardigen. 



Uit het voorgaande volgt ook dat er bij [medeverdachte 5]  [verdachte] en [medeverdachte 17] sprake is geweest van voorbedachte raad om [slachtoffer 17] van het leven te beroven. Er was sprake van kalm beraad en er zijn vele momenten geweest waarop van het plan kon worden afgezien. 


4.3.3.7  Omslag in het denken van de rechtbank
De rechtbank heeft eerder geoordeeld dat er geen ernstige bezwaren aanwezig waren voor [medeverdachte 17] en [verdachte] wat betreft hun betrokkenheid bij de moord op [slachtoffer 17] . Nu komt de rechtbank wel tot een bewezenverklaring. Deze omslag in het denken van de rechtbank is een gevolg van het feit dat de rechtbank nu na afronding van het hele onderzoek ter terechtzitting de bewijsmiddelen op een andere wijze heeft beoordeeld. Eerder heeft de rechtbank de bewijsmiddelen en dan met name de DNA-sporen op zichzelf beoordeeld en niet in onderlinge samenhang met bijvoorbeeld andere deelonderzoeken. Na afronding van het gehele onderzoek ter terechtzitting is de rechtbank echter tot het oordeel gekomen dat als de bewijsmiddelen in het Eris-dossier in onderling verband en samenhang worden beoordeeld buiten redelijke twijfel kan worden vastgesteld dat [medeverdachte 5]  [verdachte] en [medeverdachte 17] zich schuldig hebben gemaakt aan medeplegen van de moord op [slachtoffer 17]  waarbij [medeverdachte 5] de regievoerder was en [verdachte] en [medeverdachte 17] de uitvoerders.



4.3.4


Goudvink

De rechtbank leidt uit de inhoud van de gebezigde bewijsmiddelen de volgende gang van zaken af. 


4.3.4.1  Aanhouding 1 augustus 2018 met vuurwapen demper en patronen in een gestolen voertuig
Op 1 augustus 2018 zijn [verdachte]  [getuige 6] en [I] aangehouden in een naar wat later blijkt gestolen BMW voorzien van valse kentekenplaten [kenteken] . In de kofferbak is een rugtas aangetroffen met daarin een automatisch vuurwapen met daarbij passende demper en patronen. 

4.3.4.2 BMW en rugtas van [verdachte]
Uit verklaringen van [getuige 6] en haar broertje [getuige 7] blijkt dat zowel de gestolen BMW als de geleende rugtas toebehoorden aan [verdachte] .

4.3.4.3 PGP-telefoon van [verdachte]
Bij de fouillering van [verdachte] is een PGP-telefoon van het merk Nokia inbeslaggenomen. Deze telefoon is nader onderzocht en uit dit onderzoek is gebleken dat er verschillende audioberichten op de telefoon waren opgeslagen. Op twee audiogesprekken van 27 juli 2018 en 31 juli 2018 is de stem van [verdachte] te horen. 


Verder heeft [getuige 6] verklaard dat [verdachte] dagelijks gebruik maakte van twee telefoons waaronder een witte telefoon waarmee [verdachte] enkel berichten verzond en nooit belde. Deze telefoon droeg hij bij zich bij zijn aanhouding. De rechtbank stelt daarom vast dat de onder [verdachte] in beslag genomen PGP-telefoon aan [verdachte] toebehoorde. 


4.3.4.4 Eerdere bezoeken aan [plaats 9]
Uit nader onderzoek naar de historische verkeersgegevens van de PGP-telefoon van [verdachte] * [telefoonnummer 12]  een andere telefoon van [verdachte] * [telefoonnummer 6] en de telefoon van [getuige 6] * [telefoonnummer 13] is gebleken dat de PGP-telefoon * [telefoonnummer 12] op 9 10 19 en 25 juli 2018 een zendmast aanstraalde in [plaats 9]  waarbij op 10 19 en 25 juli 2018 een zendmast werd aangestraald die zich nabij de voormalig woning van [slachtoffer 18] bevindt aan de [adres 10] te [plaats 9] . Uit de analyse van de telefoon van [getuige 6] * [telefoonnummer 13] is gebleken dat het telefoonnummer op 17 19 25 en 26 juli 2018 gebruik maakte van een zendmast nabij de voormalig woning van [slachtoffer 18] . 


Op de PGP-telefoon * [telefoonnummer 12] zijn verschillende afbeeldingen aangetroffen waaronder drie afbeeldingen van een woonwijk. Deze foto’s zijn gemaakt op 18 juli 2018 om 21.26 uur en 21.27 uur en op 19 juli 2018 om 10.19 uur. Nader onderzoek heeft uitgewezen dat de woonwijk is gefotografeerd vanaf de [locatie 17] in [plaats 9] in de richting van het [locatie 18] te [plaats 9] . In de verte geeft deze foto zicht op het adres van [slachtoffer 18] . 




            [getuige 6] heeft verklaard dat zij meerdere keren op verzoek van [verdachte] met [verdachte] zelf en met [verdachte] en [I] naar [plaats 9] is gereden waarbij [verdachte] tegen [getuige 6] zou hebben gezegd dat hij daar een woning ging bezichtigen. Op 1 augustus 2018 (de dag van de aanhouding) zijn [getuige 6]  [verdachte] en [I] met voornoemde BMW en de Volkswagen Polo van [getuige 6] naar [plaats 9] gereden alwaar [verdachte] en [I] een wijk inreden met de Volkswagen Polo. Vijf minuten later kwamen zij aanlopen en stapten ze in bij [getuige 6] in de BMW. Uiteindelijk zijn ze gedrieën aangehouden op de terugweg naar [plaats 8] . De Volkswagen Polo is enige tijd later opgehaald door familie van [getuige 6] in [plaats 9] . Bij de aanhouding van [I] is een autosleutel aangetroffen van het merk Volkswagen. Aangezien [verdachte] en [I] blijkens de hierboven genoemde telecomgegevens diverse malen tezamen naar de directe omgeving van de woning van [slachtoffer 18] zijn gegaan ook samen waren op het moment dat ze werden aangehouden in de BMW terwijl zij die dag kort daarvoor de Volkswagen Polo van [getuige 6] in [plaats 9] hebben geparkeerd gaat de rechtbank ervan uit dat [I] weet gehad heeft van de voorbereidingshandelingen en daarom als medepleger dient te worden aangemerkt. 


4.3.4.5 PGP-gesprek over [slachtoffer 18] op een onder [medeverdachte 5] inbeslaggenomen telefoon
Op een onder [medeverdachte 5] inbeslaggenomen Samsung-telefoon is een video aangetroffen van een PGP-gesprek van onder meer 24 september 2018. In deze chat vraagt ‘ [PGP gebruikersnaam medeverdachte 5] ’ veredeld als [medeverdachte 5]  aan ‘ [PGP accountnaam 2] ’ niet veredeld of hij [slachtoffer 18] kent. [medeverdachte 5] vraagt dit omdat hij meer informatie over [slachtoffer 18] wil. [medeverdachte 5] wil graag weten in wat voor auto hij rijdt. De beloning is ‘150’ maar dat kan worden verhoogd. [medeverdachte 5] zegt tegen ‘ [PGP accountnaam 2] ’ dat wanneer hij dé tip geeft hij wat ‘moois’ zal krijgen. [medeverdachte 5] geeft te kennen dat hij al weet dat [slachtoffer 18] woonachtig is op de [locatie 19] en dat hij elke woensdag zijn vuilnisbak buiten zet. Verder laat [medeverdachte 5] weten: “Maar deze hadden we al bijna. Zette zijn bak buiten. Nog steeds. Maar hij is schichtig. Kijkt goed om zich heen” en “Huis hebben we al. Nu alleen auto en café exact. Als ik auto weet staan ze ernaast in bus”. 


Uit onderzoek bij de gemeente [plaats 9] blijkt dat in heel 2018 de inzameldagen voor afval op donderdag waren.



Uit deze omstandigheden leidt de rechtbank af dat de organisatie van [medeverdachte 5] bezig was met de voorbereiding van de liquidatie van [slachtoffer 18]  ook reeds enige tijd voor het bericht van 24 september 2018. 


4.3.4.6 De rol van [verdachte]
De rechtbank overweegt dat [verdachte] zich samen met een ander op 1 augustus 2018 schuldig heeft gemaakt aan voorbereidingshandelingen voor de moord op [slachtoffer 18] . De rechtbank stelt vast dat [verdachte] op 1 augustus 2018 is aangehouden terwijl hij reed als bijrijder in een gestolen auto met valse kentekenplaten en met in de kofferbak een vuurwapen en daarbij passende munitie en een geluiddemper. Uit de bewijsmiddelen volgt dat de gestolen auto het wapen de munitie en de geluiddemper feitelijk aan [verdachte] toebehoorden. Bovendien beschikte [verdachte] bij zijn aanhouding over een PGP-telefoon met daarop foto’s waarop de directe omgeving van het woonadres van [slachtoffer 18] is te zien. 


Op grond van de resultaten van het onderzoek dat na de aanhouding is verricht zijn deze omstandigheden redelijkerwijs niet anders te duiden dan dat [verdachte] op 1 augustus 2018 bezig was met het voorbereiden van de voorgenomen moord op [slachtoffer 18] . De rechtbank overweegt daartoe als volgt. 



Uit de door [medeverdachte 5] gefilmde chatberichten van 24 september 2018 blijkt onmiskenbaar dat [medeverdachte 5] zich met zijn criminele organisatie bezighield met de voorgenomen liquidatie van [slachtoffer 18]  waarbij onder meer de adresgegevens van [slachtoffer 18] zijn gedeeld en de gangen van [slachtoffer 18] na zijn gegaan. [medeverdachte 5] merkt in deze berichten van 24 september 2018 ook op dat ze [slachtoffer 18] ‘al bijna hadden’. 



Tegen deze achtergrond staat voor de rechtbank vast dat [verdachte] zich (samen met [I] ) bezig heeft gehouden met het voorbereiden van de moord op [slachtoffer 18] . [verdachte] maakte deel uit van de criminele organisatie van [medeverdachte 5] en heeft in juli 2018 diverse malen de directe omgeving van [slachtoffer 18] bezocht ook in het bijzijn van [I] . Daarbij beschikte hij op zijn PGP-telefoon over foto’s met uitzicht op de directe woonomgeving van [slachtoffer 18] en is hij met [I]  ook op de dag van de aanhouding in de directe omgeving van de woning van [slachtoffer 18] geweest met de BMW zijn PGP-toestel en het wapen de geluidsdemper en bijpassende munitie. Nu enige plausibele verklaring van de zijde van [verdachte] is uitgebleven kunnen deze omstandigheden redelijkerwijs niet anders worden uitgelegd dan dat [verdachte] op 1 augustus 2018 voornoemde goederen voorhanden heeft gehad ter voorbereiding op de moord op [slachtoffer 18] . Anders dan de verdediging ziet de rechtbank geen aanleiding om te twijfelen aan de betrouwbaarheid van de door de getuigen [getuige 6] en [getuige 7] afgelegde verklaringen. Die verklaringen worden namelijk ondersteund door onder meer de telecomgegevens van [verdachte]  zijn connectie met de criminele organisatie van [medeverdachte 5]  zoals die ook in het deelonderzoek Gezicht is gebleken en het aantreffen van het PGP-toestel onder [verdachte]  met daarop foto’s van de directe omgeving van het beoogde slachtoffer. 




4.3.5

Criminele organisatie

4.3.5.1  De criminele organisatie
De tenlastelegging houdt in dat sprake was van een criminele organisatie die kort gezegd tot oogmerk had het plegen van moord het voorbereiden van moord en het bezit van vuurwapens en munitie.


De rechtbank hanteert het volgende juridisch kader. Onder een organisatie moet worden verstaan een samenwerkingsverband tussen tenminste twee personen met een zekere duurzaamheid en structuur. Niet vereist is dat daarbij komt vast te staan dat elke deelnemer aan deze organisatie moet hebben samengewerkt met althans bekend moet zijn geweest met alle andere deelnemers of dat de samenstelling van het samenwerkingsverband steeds dezelfde is (zie Hoge Raad 22 januari 2008 ECLI:NL:HR:2008:BB7134). Het oogmerk van de organisatie moet gericht zijn op het plegen van meer misdrijven (zie Hoge Raad 15 juni 2010 ECLI:NL:HR:2010:BK6148). Oogmerk op het plegen van één misdrijf is dus onvoldoende. Voor het bewijs van dat oogmerk – waartoe ook het naaste doel dat de organisatie nastreeft moet worden gerekend – zal onder meer betekenis kunnen toekomen aan misdrijven die in het kader van de organisatie reeds zijn gepleegd aan het meer duurzaam of gestructureerde karakter van de samenwerking zoals daarvan kan blijken uit de onderlinge verdeling van werkzaamheden of onderlinge afstemming van activiteiten van deelnemers binnen de organisatie met het oog op het bereiken van het gemeenschappelijke doel van de organisatie en meer algemeen aan de planmatigheid of stelselmatigheid van de met het oog op dit doel verrichte activiteiten van deelnemers binnen de organisatie (zie Hoge Raad 15 mei 2007 ECLI:NL:HR:2007:BA0502).



Op grond van de inhoud van de bewijsmiddelen in de diverse deelonderzoeken en hetgeen daarover in het kader van de verschillende deelonderzoeken is overwogen alsmede op grond van de aanvullende bewijsmiddelen voor de criminele organisatie en bijlage 3 bij dit vonnis (veredelingen en identificaties) komt de rechtbank tot de conclusie dat er sprake was van een duurzaam en gestructureerd samenwerkingsverband dat zich gedurende meer dan een jaar in wisselende samenstelling maar met een vaste kern heeft beziggehouden met het plegen van liquidaties dan wel voorbereidingen daartoe alsmede het bezit van vuurwapens en munitie. 



Aan deze criminele organisatie namen twee organisaties deel. Een organisatie van vermoedelijk [B]  waarvan [medeverdachte 7] en [medeverdachte 6] deel uitmaakten en de organisatie waarin [medeverdachte 5] de spilfunctie had. De eerste organisatie hanteerde een dodenlijst en besteedde de uitvoering van deze liquidaties uit aan de organisatie van [medeverdachte 5] . Bij de uitvoering van deze liquidaties was sprake van een nauwe samenwerking tussen beide organisaties. De organisatie van vermoedelijk [B] bepaalde de beoogde slachtoffers zorgde voor de wapens (ijzers) de auto’s (fietsen) en de lokkers. [medeverdachte 5] zorgde voor de schutters (heads) uit zijn eigen omgeving ofwel vanuit de [naam 2] ofwel vanuit de nieuw opgerichte motorclub [naam 1] . De moord op [slachtoffer 16] (deelonderzoek Langenhorst) betreft een liquidatie waarbij de organisatie van [medeverdachte 5] niet in opdracht van vermoedelijk [B] heeft gewerkt maar in opdracht van een andere niet nader bekend geworden criminele groepering. Ook in die zaak is in ieder geval de criminele organisatie van [medeverdachte 5] als zodanig betrokken bij de uitvoering van de moord. Ook de moord op [slachtoffer 17] (deelonderzoek Lis) betreft een liquidatie waarvan de opdrachtgever onbekend is gebleven maar daarvoor geldt in ieder geval dat ook deze liquidatie is uitgevoerd door de organisatie van [medeverdachte 5] . In deze twee onderzoeken is de criminele organisatie dus anders samengesteld.



De rechtbank benadrukt daarbij dat de organisatie van [medeverdachte 5] weliswaar deels bestond uit mensen die ook lid waren van [naam 1]  maar daarmee niet gelijkgesteld kan worden. De vraag of [naam 1] al dan niet een criminele organisatie is is in het Eris-proces niet aan de orde.



Veelzeggend over het professionele karakter van de criminele organisatie zijn de eigen woorden van [medeverdachte 5] tegen [medeverdachte 6] in februari 2017 over de overname van de liquidatiewerkzaamheden van medeverdachte [medeverdachte 3] : “Ik zei geef die BV over”. In december 2017 spraken [medeverdachte 5] en [medeverdachte 7] over het verder professionaliseren van hun organisatie de taakverdeling en de vergroting van de efficiëntie van hun bedrijfsplan in 2018. 



De leden van de organisatie maakten gebruik van PGP-toestellen om heimelijk met elkaar te kunnen communiceren. Ook maakten zij gebruik van (automatische) vuurwapens (gestolen) voertuigen valse kentekenplaten en lokkers zoals in de afzonderlijke deelonderzoeken bewezen is verklaard. Zij werden voor hun werkzaamheden door de organisatie betaald. 



Dat het oogmerk van de organisatie niet alleen zag op moord en de voorbereiding daarvan maar ook op het bezit van vuurwapens en munitie volgt reeds uit het feit dat voor liquidaties wapens en munitie noodzakelijk zijn. Hierbij roept de rechtbank in herinnering dat volgens vaste rechtspraak van de Hoge Raad tot het oogmerk van de organisatie ook moet worden gerekend het naaste doel dat de organisatie nastreeft. Het plegen van liquidaties heeft als noodzakelijk en daarmee door de organisatie gewild gevolg dat tevens overtredingen van de Wet wapens en munitie worden begaan.


4.3.5.2  De deelnemers aan de criminele organisatie
De rechtbank hanteert hierbij het volgende juridisch kader. Van deelneming aan een organisatie als bedoeld in artikel 140 Sr kan slechts dan sprake zijn indien de verdachte:


behoort tot het samenwerkingsverband en


een aandeel heeft in dan wel ondersteunt gedragingen die strekken tot of rechtstreeks verband houden met de verwezenlijking van het oogmerk van de organisatie (zie Hoge Raad 10 februari 2015 ECLI:NL:HR:2015:264).


In het bestanddeel deelneming aan een organisatie als bedoeld in artikel 140 Sr ligt tevens een opzetvereiste van de verdachte besloten. Redelijke wetsuitleg brengt volgens de Hoge Raad mee dat voor ‘deelneming’ voldoende is dat de verdachte in zijn algemeenheid weet (in de zin van onvoorwaardelijk opzet) dat de organisatie tot oogmerk heeft het plegen van misdrijven. Niet vereist is dat de verdachte wetenschap heeft van één of meer concrete misdrijven die door de organisatie worden beoogd (zie Hoge Raad 18 november 1997 NJ 1998/225). Ook hoeft de verdachte geen opzet op die concrete misdrijven te hebben (zie Hoge Raad 8 oktober 2002 ECLI:NL:HR:2002:AE5651).\


De verdediging heeft geconcludeerd tot vrijspraak van dit feit omdat niet blijkt dat [verdachte] het oogmerk van de tenlastegelegde organisatie opzettelijk heeft ondersteund.



De rechtbank volgt de verdediging hierin niet. Dat [verdachte] heeft behoord tot de criminele organisatie en dat hij wist dat de organisatie het plegen van liquidaties en aanverwante misdrijven tot oogmerk had volgt naar het oordeel van de rechtbank genoegzaam uit hetgeen hiervoor is overwogen in de deelonderzoeken Gezicht Lis en Goudvink. Tevens heeft de rechtbank de aanvullende bewijsmiddelen ten aanzien van de criminele organisatie in haar oordeel betrokken. 



De rechtbank acht bewezen dat [verdachte] in de periode van 29 juni 2017 (deelonderzoek Gezicht) tot en met 1 augustus 2018 (deelonderzoek Goudvink) heeft deelgenomen aan de criminele organisatie. [verdachte] heeft als medepleger van de beschieting in [plaats 3]  de liquidatie van [slachtoffer 17] en de voorbereiding van de liquidatie van [slachtoffer 18] een belangrijke bijdrage geleverd aan de doelstelling van de criminele organisatie. Hoewel de opdrachtgever voor de liquidatie van [slachtoffer 17] onbekend is gebleven is deze liquidatie in ieder geval uitgevoerd door de organisatie van [medeverdachte 5] . Niet vereist is immers dat de samenstelling van het samenwerkingsverband steeds dezelfde is.  








5BEWEZENVERKLARING


De rechtbank acht wettig en overtuigend bewezen dat [verdachte] :




Ten aanzien van 16/659076-19 (Gezicht)

1.
Subsidiair	
op 29 juni 2017 te [plaats 3] openlijk te weten op de [locatie 2] te [plaats 3]  in vereniging geweld heeft gepleegd tegen woningen gelegen aan de [adres 1] en [adres 2]  door meermalen met een vuurwapen op voornoemde woningen te schieten;


2.	
op 29 juni 2017 te [plaats 3] tezamen en in vereniging met anderen een wapen van categorie II en munitie van categorie II te weten


een vuurwapen en


een hoeveelheid scherpe patronen 


voorhanden heeft gehad;



Ten aanzien van 16/659018-20 (Lis)

op 21 september 2017 te [plaats 4] tezamen en in vereniging met anderen opzettelijk en met voorbedachten rade [slachtoffer 17] van het leven heeft beroofd door met een vuurwapen kogels in het lichaam van [slachtoffer 17] te schieten;




Ten aanzien van 16/659005-21 (Goudvink)

op 1 augustus 2018 te [plaats 8] en [plaats 9] tezamen en in vereniging met een ander ter voorbereiding van het misdrijf waarop naar de wettelijke omschrijving een gevangenisstraf van acht jaren of meer is gesteld te weten moord op [slachtoffer 18] (hetgeen een misdrijf genoemd in artikel 289 Wetboek van Strafrecht oplevert) opzettelijk voorwerpen en een informatiedrager en een vervoermiddel te weten:



een vuurwapen (automatisch vuurwapen CZ) en geluiddemper (Heckler en Koch) en een patroonmagazijn gevuld met patronen en


een van diefstal afkomstige auto van het merk BMW type 118i met valse kentekenplaten ( [kenteken] ) en


een PGP-telefoon en


bestemd tot het begaan van dat misdrijf voorhanden heeft gehad;



Ten aanzien van 16/659044-20 (Deelname criminele organisatie)

in de periode van 29 juni 2017 tot en met 1 augustus 2018 in Nederland heeft deelgenomen aan een organisatie bestaande uit hem verdachte en medeverdachten welke organisatie tot oogmerk had het plegen van misdrijven te weten:



het opzettelijk met voorbedachten rade een ander van het leven beroven zoals bedoeld in artikel 289 van het Wetboek van Strafrecht en


voorbereiding daarvan zoals bedoeld en omschreven in artikel 46 lid 1 van het Wetboek van Strafrecht en


het voorhanden hebben van wapens van de categorieën II en III en van munitie van categorieën II en III zoals bedoeld in de Wet Wapens en Munitie.




Voor zover in het bewezenverklaarde deel van de tenlastelegging taal- en/of schrijffouten voorkomen zijn deze in de bewezenverklaring verbeterd. [verdachte] is daardoor niet in de verdediging geschaad.



Hetgeen meer of anders is tenlastegelegd is niet bewezen. [verdachte] wordt hiervan vrijgesproken.






6STRAFBAARHEID VAN DE FEITEN


Er is geen omstandigheid aannemelijk geworden die de strafbaarheid van het bewezenverklaarde uitsluit zodat dit strafbaar is.



Het bewezenverklaarde levert volgens de wet de volgende strafbare feiten op: 




Ten aanzien van 16/659076-19 (Gezicht)


Feit 1 subsidiair	openlijk in vereniging geweld plegen tegen goederen;

Feit 2		medeplegen handelen in strijd met artikel 26 eerste lid van de Wet wapens en munitie en het feit begaan met betrekking tot een wapen van categorie II;
medeplegen handelen in strijd met artikel 26 eerste lid van de Wet wapens en munitie;




Ten aanzien van 16/659018-20 (Lis)

	medeplegen moord;




Ten aanzien van 16/659005-21 (Goudvink)

	medeplegen voorbereiding van moord;




Ten aanzien van 16/659044-20 (Deelname criminele organisatie)

deelnemen aan een organisatie die tot oogmerk heeft het plegen van misdrijven.




7STRAFBAARHEID VAN VERDACHTE


Er is geen omstandigheid gebleken of aannemelijk geworden die de strafbaarheid van [verdachte] uitsluit. [verdachte] is dan ook strafbaar.




8OPLEGGING VAN STRAF 


8.1


De vordering van de officier van justitie

De officier van justitie heeft gevorderd [verdachte] ter zake van het door de officier van justitie bewezen geachte te veroordelen tot:
-	een gevangenisstraf van 30 jaren met aftrek van de tijd die [verdachte] in voorarrest heeft gezeten. 




8.2


Het standpunt van de verdediging

De verdediging stelt dat een gevangenisstraf voor de duur van 30 jaar disproportioneel is in verhouding tot hetgeen de officier van justitie bewezen acht en in verhouding tot de eis tegen de kroongetuige. Voorts verzoekt de verdediging de rechtbank om bij het bepalen van de duur van een op te leggen gevangenisstraf rekening te houden met de gevolgen van de Wet straffen en beschermen en het overschrijden van de redelijke termijn.




8.3


Het oordeel van de rechtbank

De rechtbank heeft de op te leggen straf bepaald op grond van de ernst van de feiten de omstandigheden waaronder deze zijn begaan en gelet op de persoon van [verdachte] . De rechtbank heeft bij de keuze tot het opleggen van een vrijheidsbenemende straf en bij de vaststelling van de duur daarvan in het bijzonder het volgende laten meewegen. 



8.3.1


Ernst van de feiten

Het draait in de zaak Eris om een criminele organisatie gericht op het plegen van moorden het voorbereiden van moorden en het bezit van vuurwapens en munitie. De strafwaardigheid van deelneming aan een criminele organisatie wordt bepaald door het ontwrichtende karakter daarvan voor de openbare orde én de (daarmee samenhangende) aard van de misdrijven die worden beoogd. Binnen de hier aan de orde zijnde criminele organisatie zijn meerdere buitengewoon ernstige en schokkende feiten begaan. Door (leden van) de organisatie zijn vijf afzonderlijke liquidaties gepleegd. Daarnaast zijn er voorbereidingen getroffen om elf andere personen te liquideren.



De wijze waarop de organisatie opereerde is zonder meer professioneel te noemen. Binnen de organisatie ging een dodenlijst rond met namen van de verschillende doelwitten. Door [medeverdachte 7] en [medeverdachte 6] werden namens vermoedelijk [B] opdrachten verstrekt aan [medeverdachte 5] om deze liquidaties te plegen. [medeverdachte 5] liet deze opdrachten vervolgens uitvoeren door leden van zijn organisatie. Hoewel [medeverdachte 7] en [medeverdachte 6] in beginsel eerder aan een organisatie van vermoedelijk [B] te linken zijn werd er ten behoeve van het afwerken van de dodenlijst nauw samengewerkt met [medeverdachte 5] en zijn mannen zodanig dat zij ook deel uitmaakten van de criminele organisatie waarvan [medeverdachte 5] de spil was. [medeverdachte 6] en [medeverdachte 7] regelden namens vermoedelijk [B] de zogenaamde ‘spotters’ (observeerders) de lokkers de wapens en de gestolen auto’s en [medeverdachte 5] regelde de ‘heads’ (schutters) en de daadwerkelijke voorbereiding en uitvoering van de liquidaties. [medeverdachte 6] en [medeverdachte 7] betaalden [medeverdachte 5] voor zijn werkzaamheden [medeverdachte 5] betaalde daarvan weer zijn mannen. [medeverdachte 5] had verschillende teams/mannen tot zijn beschikking die al dan niet in wisselende samenstellingen de “klussen” voor hem oppakten. 



Door de leden van de organisatie werd gebruik gemaakt van PGP-toestellen om heimelijk met elkaar te kunnen communiceren. Uit de aangetroffen communicatie doemt een schokkend beeld op van een organisatie die zich fulltime zo nodig 24 uur per dag met het plegen van liquidaties bezig hield. In huiveringwekkende berichten werd gesproken over hoe de beoogde doelwitten het beste geliquideerd konden worden (zoals “fiets in de fik met die hond erin” waarmee bedoeld werd dat iemand in zijn auto verbrand zou worden) en over de hoogte van het te betalen bedrag (“Geef je 70 de hoofd sir”/”Als je hem dit weekend nog of maandag geef ik je 80 snel zonder gezeik!!!”/”Maar als u uw eigen fietsen yzers alles dan kan ik na 90 sir soms een ton!”). De leden van de organisatie die zich onbespied waanden spreken in de berichten gewetenloos over andere (mensen)levens die in hun ogen kennelijk niets waard zijn. 



De wijze waarop de liquidaties werden uitgevoerd is als zeer gewelddadig te kenschetsen. Zo werd op de openbare weg soms in het bijzijn van getuigen gebruik gemaakt van (semi-) automatische wapens waarbij meerdere kogels van dichtbij – onder meer in het hoofd – werden afgevuurd.



Hierbij zijn vijf mensenlevens beëindigd. Vijf mannen vaders broers zoons partners vrienden die een blijvende leegte achterlaten in de levens van de nabestaanden. Hiervan hebben de benadeelden op indrukwekkende wijze getuigd in hun verklaringen: het gemis is er nog elke dag. Jonge kinderen die hun vader nooit zullen leren kennen en ouders die het grootst denkbare verdriet hebben moeten ervaren namelijk het verlies van hun kind. De wijze waarop ze zijn vermoord maakt dat het verlies nog veel moeilijker te dragen is bijvoorbeeld door de onbeantwoorde vragen over waarom hun geliefde zoon of broer dood moest en wie daarvoor verantwoordelijk is.



Daarnaast zijn binnen de organisatie de liquidaties van elf andere personen voorbereid waarbij het soms heel dicht bij een uitvoering kwam maar die toch door toeval of fouten niet zijn uitgevoerd. Elf personen die destijds aan de dood ontsnapten. Die nu voor zover zij niet later alsnog zijn omgekomen moeten leven met de gedachte dat ze op een dodenlijst stonden en misschien nog wel staan en nog lang over hun schouder zullen blijven kijken.



Moord behoort tot de ernstigste feiten die in onze strafwetgeving strafbaar zijn gesteld. Een moord in de vorm van een liquidatie geeft aan die ernst een extra lading. De verdachten in Eris hebben allen een al dan niet voorbereidende rol gespeeld bij een of meer liquidaties in Nederland en daarmee bijgedragen aan de publieke onrust en verontwaardiging die bij dit soort ernstige geweldsdelicten ontstaat.



De rechtbank heeft bij het bepalen van de straffen gekeken naar straffen die in andere moordzaken en zaken over voorbereidingshandelingen zijn opgelegd. Hoewel strafzaken zich moeilijk laten vergelijken kan hieruit wel een zekere lijn worden afgeleid. In dat kader tekent zich een ontwikkeling af naar steeds zwaardere straffen waarbij twintig jaren gevangenisstraf voor één liquidatie geen uitzondering is net zoals zes tot acht jaren voor voorbereidingshandelingen. Dit kan worden gezien in het kader van steeds gewelddadiger optreden in het criminele milieu waarmee de maatschappij in toenemende mate wordt geconfronteerd en de roep om vergelding steeds luider wordt. Het opleggen van straffen dient bij te dragen aan de algemene preventie van strafbare feiten en daarom moet er een zekere afschrikkende werking vanuit gaan. Ook in deze zaak wordt duidelijk gemaakt dat op deze ernstige vormen van ontwrichtend geweld een zeer stevige reactie van de strafrechter volgt. De rechtbank realiseert zich daarbij dat alleen zwaarder straffen de golf van geweld niet tot stoppen kan brengen en dat ook de hoogste straf het leed van de nabestaanden niet kan vergelden.




            [verdachte] heeft ruim een jaar deelgenomen aan de organisatie. In die periode heeft hij samen met anderen openlijk geweld gepleegd tegen een woning en een vuurwapen en munitie voorhanden gehad (deelonderzoek Gezicht) de moord op [slachtoffer 17] gepleegd (deelonderzoek Lis) en voorbereidingshandelingen voor de moord op [slachtoffer 18] gepleegd (deelonderzoek Goudvink). Op 29 juni 2017 heeft [medeverdachte 2] met [medeverdachte 1] en [verdachte] in zijn kielzog met een kalasjnikov geschoten op een woning in [plaats 3]  met als doel om de bewoners van het huis die niet thuis waren de stuipen op het lijf te jagen. Eén van de kogels is bij de buren in het tuinhuis terechtgekomen. Dit heeft voor grote gevoelens van angst en onveiligheid gezorgd bij de omwonenden in [plaats 3] . [slachtoffer 18] is destijds aan de dood ontsnapt dit geldt niet voor [slachtoffer 17] . [slachtoffer 17] is naar [plaats 4] gelokt en daar in zijn auto meedogenloos met een automatisch wapen doodgeschoten. Het is schokkend dat [verdachte] met zijn mededaders op deze manier heeft bijgedragen aan een organisatie die over leven en dood meende te kunnen beschikken. [verdachte] had geen conflict met de bewoners van de [locatie 2]  [slachtoffer 17] of [slachtoffer 18]  hij kreeg betaald voor zijn klussen. Gelet op de ernst van de feiten is alleen een onvoorwaardelijke gevangenisstraf van zeer lange duur passend.




8.3.2


Persoon van de verdachte

De rechtbank heeft gekeken naar het strafblad van [verdachte] en geconstateerd dat daaruit niet blijkt dat hij zich eerder heeft schuldig gemaakt aan soortgelijke delicten. Dit heeft echter geen matigende invloed op de straf. 



Het gebrek aan het nemen van verantwoordelijkheid en het niet tonen van inzicht in zijn drijfveren rekent de rechtbank [verdachte] aan. Dat [verdachte] mogelijk niet kan verklaren omdat hij zich heeft ingelaten met een criminele organisatie waar praten tot de dood kan leiden is iets wat voor zijn eigen rekening en risico komt. 




            [verdachte] komt in het dossier naar voren als een man die in ruil voor een beloning bereidwillig was steeds zwaardere klussen te doen voor de organisatie. [verdachte] heeft een partner en kinderen deels volwassen maar ook nog jong met wie hij een toekomst wil opbouwen maar dit is – in het licht van hetgeen hiervoor is overwogen met name over de ernst van de feiten waarvoor [verdachte] wordt veroordeeld – van onvoldoende gewicht om de straf te kunnen matigen. 




8.3.3


Strafmaat

Gelet op het voorgaande is de rechtbank van oordeel dat – ook rekening houdend met artikel 63 Sr – als uitgangspunt een gevangenisstraf van 30 jaren op zich passend en geboden is. Deze straf dient in de eerste plaats ter vergelding van het leed dat [verdachte] de nabestaanden van het slachtoffer het beoogde slachtoffer en de bewoners van de [locatie 2] heeft aangedaan. Daarnaast hoopt de rechtbank er met deze straf aan bij te dragen dat anderen ervan worden weerhouden om soortgelijke misdrijven te begaan.




8.3.4


Redelijke termijn

Als uitgangspunt heeft te gelden dat een behandeling ter terechtzitting dient te zijn afgerond met een eindvonnis binnen zestien maanden tenzij sprake is van bijzondere omstandigheden. Deze bijzondere omstandigheden kunnen zijn gelegen in de ingewikkeldheid en omvang van de zaak de invloed van de verdachte en zijn raadsman op het procesverloop en de wijze waarop de zaak door de bevoegde autoriteiten is behandeld. De rechtbank is van oordeel dat in deze zaak sprake is van dergelijke bijzondere omstandigheden die met name zijn gelegen in de ingewikkeldheid en omvang van de zaak.



Naar aanleiding van de verklaringen van de kroongetuige is in november 2018 een landelijke klapdag gevolgd met als resultaat de aanhouding van een groot aantal verdachten en onder meer de ontdekking van een zeer groot aantal gegevensdragers en bestanden die moesten worden uitgelezen geverbaliseerd en onderzocht. Dit alles heeft uiteindelijk een zeer omvangrijk dossier opgeleverd waarvan het einddossier uiteindelijk in juni 2020 is verspreid maar waarop nog vele aanvullingen zijn gevolgd. Elke pro formazitting en de regiezitting in december 2020 hebben geresulteerd in een groot aantal getuigenverhoren niet in de laatste plaats de vele verhoren van de kroongetuige. Er heeft een inhoudelijke zitting van vele dagen plaatsgevonden tussen augustus 2021 en maart 2022. Daarbij heeft de rechtbank rekening moeten houden met de omstandigheid dat vanwege veiligheidsaspecten rondom deze zaak de behandeling grotendeels heeft moeten plaatsvinden in een extra beveiligde zittingszaal waarvan de beschikbaarheid beperkt is. De rechtbank acht vanwege deze bijzondere omstandigheden een redelijke termijn van drie jaren gerechtvaardigd. 



De rechtbank is van oordeel dat in deze zaak de aanvangsdatum van de redelijke termijn moet worden gesteld op 8 mei 2019 de datum waarop [verdachte] is aangehouden en in verzekering is gesteld. Dit betekent dat de redelijke termijn in de zaak van [verdachte] is overschreden met twee maanden. De rechtbank zal hiermee rekening houden door de gevangenisstraf met twee maanden te matigen.  




8.3.5


Wet straffen en beschermen

Met ingang van 1 juli 2021 is de Wet straffen en beschermen in werking getreden. Deze wet strekt tot wijziging van de regeling inzake detentiefasering waaronder in het bijzonder de regeling van de voorwaardelijke invrijheidstelling in de Penitentiaire beginselenwet en in het Wetboek van Strafrecht. Veroordeelden zullen niet meer automatisch in beginsel in aanmerking komen om voorwaardelijk in vrijheid te worden gesteld. Daarnaast zal de periode waarin een veroordeelde via een voorwaardelijke invrijheidstelling kan werken aan zijn resocialisatie worden gehandhaafd op een derde van de opgelegde straf maar met een maximum van twee jaar. De wet bevat geen overgangsbepaling zodat de regeling onmiddellijke werking heeft in die zin dat op vonnissen van na 1 juli 2021 het nieuwe regime van toepassing is.



De rechtbank ziet in de situatie van [verdachte] geen aanleiding om zoals door de verdediging verzocht de op te leggen straf om die reden te matigen. Ook als de zaken destijds los van elkaar in [plaats 8] en [plaats 5] zouden zijn behandeld was het de vraag of ze – inclusief hoger beroep – voor de inwerkingtreding waren afgerond. Bovendien bestond ook onder het oude regime geen zekerheid dat voorwaardelijke invrijheidstelling zou worden verleend. De veroordeelde kwam van rechtswege in aanmerking voor voorwaardelijke invrijheidstelling maar of dit plaatsvond was afhankelijk van het gedrag van de veroordeelde. Daarbij bleef onder het oude regime een langere voorwaardelijke gevangenisstraf boven het hoofd van de betrokkene hangen dan onder het nieuwe regime. Bij het bepalen van de straf heeft de rechtbank zich rekenschap gegeven van de gevolgen voor [verdachte] van de invoering van de nieuwe regeling voor de tenuitvoerlegging.



Alles afwegend zal de rechtbank [verdachte] – met aftrek van de tijd die hij in voorarrest heeft gezeten – veroordelen tot 29 jaar en tien maanden gevangenisstraf. 



Tenuitvoerlegging van de opgelegde gevangenisstraf zal volledig plaatsvinden binnen de penitentiaire inrichting tot het moment dat de regeling van voorwaardelijke invrijheidsstelling als bedoeld in artikel 6:2:10 Sv aan de orde is.



De verdediging heeft verzocht de voorlopige hechtenis op te heffen. Gelet op de straf die wordt opgelegd wijst de rechtbank dit verzoek af.








9BENADEELDE PARTIJ


9.1

Ten aanzien van 16/659076-19 (Gezicht) 


9.1.1



              [benadeelde 1]
            

 heeft zich als benadeelde partij in het geding gevoegd en vordert een bedrag van € 1.650-. Dit bedrag bestaat uit € 900- materiële schade en € 750- immateriële schade ten gevolge van het aan [verdachte] tenlastegelegde feit. Daarnaast verzoekt hij vergoeding van wettelijke rente en oplegging van de schadevergoedingsmaatregel.


9.1.1.1  Het standpunt van de officier van justitie
De officier van justitie heeft gevorderd de vordering van de benadeelde partij toe te wijzen te vermeerderen met de wettelijke rente en met toepassing van de schadevergoedingsmaatregel.

9.1.1.2  Het standpunt van de verdediging
De verdediging heeft zich op het standpunt gesteld dat de gevorderde schadevergoeding niet voor toewijzing in aanmerking komt primair gelet op de gevraagde vrijspraak. Subsidiair geldt ten aanzien van de immateriële schade volgens de verdediging dat die in een te ver verwijderd verband staat tot de aan [verdachte] verweten gedragingen en de verdediging betwist de hoogte van de materiële schade.  

9.1.1.3  Het oordeel van de rechtbank


Materiële schade

De rechtbank acht de gevorderde vergoeding van materiële schade als gevolg van de beschieting van 29 juni 2017 toewijsbaar tot een bedrag van € 450- te vermeerderen met de wettelijke rente met ingang van de datum van de beschieting. De rechtbank overweegt dat de gestelde schade het rechtstreekse gevolg is van de bewezenverklaarde openlijke geweldpleging die bestond uit een beschieting en dat de schade aan de tuinstoel voldoende is onderbouwd met stukken. De rechtbank acht aannemelijk dat de schade aan het tuinhuis ten minste € 100- zal bedragen. Voor het overige is deze schade onvoldoende onderbouwd en de benadeelde partij zal voor dat deel van de vordering niet-ontvankelijk worden verklaard. 




Immateriële schade 

Het bedrag € 750- ter zake van immateriële schade acht de rechtbank geheel toewijsbaar te vermeerderen met de wettelijke rente met ingang van de datum van de beschieting. De bewezenverklaarde openbare geweldpleging had als doel om personen schrik aan te jagen. Daarmee is sprake van een situatie als bedoeld in artikel 6:106 sub a van het Burgerlijk Wetboek (hierna: BW): [verdachte] en zijn mededaders hadden het oogmerk om (ook) ander nadeel dan vermogensschade toe te brengen zodat deze schade voor vergoeding in aanmerking komt. Dat het oogmerk niet specifiek was gericht op de benadeelde partij (maar in het bijzonder op zijn buren) doet daaraan onder deze omstandigheden niet af terwijl de omvang van de schade de rechtbank redelijk voorkomt. 




Schadevergoedingsmaatregel

Om te bevorderen dat de schade door de verdachte wordt vergoed zal de rechtbank de maatregel van artikel 36f Sr opleggen op de hierna te noemen wijze.




9.1.2



              [benadeelde 2]
            

 heeft zich als benadeelde partij in het geding gevoegd en vordert een bedrag van € 94708. Dit bedrag bestaat uit € 19708 materiële schade en € 750- immateriële schade ten gevolge van het aan [verdachte] tenlastegelegde feit. Daarnaast verzoekt zij vergoeding van wettelijke rente en oplegging van de schadevergoedingsmaatregel.


9.1.2.1  Het standpunt van de officier van justitie
De officier van justitie heeft gevorderd de vordering van de benadeelde partij toe te wijzen te vermeerderen met de wettelijke rente en met toepassing van de schadevergoedingsmaatregel.

9.1.2.2  Het standpunt van de verdediging
De verdediging heeft zich op het standpunt gesteld dat de gevorderde schadevergoeding niet voor toewijzing in aanmerking komt primair gelet op de gevraagde vrijspraak. Subsidiair geldt ten aanzien van de immateriële schade volgens de verdediging dat die in een te ver verwijderd verband staat tot de aan [verdachte] verweten gedragingen en de verdediging betwist de hoogte van de materiële schade.  

9.1.2.3  Het oordeel van de rechtbank


Materiële schade

De rechtbank acht de gevorderde vergoeding van materiële schade als gevolg van de beschieting van 29 juni 2017 toewijsbaar tot een bedrag van € 19708 te vermeerderen met de wettelijke rente met ingang van de datum van de beschieting. De rechtbank overweegt dat de gestelde medische kosten en daaraan gerelateerde reiskosten het rechtstreekse gevolg zijn van de bewezenverklaarde openlijke geweldpleging die bestond uit een beschieting en bovendien voldoende met stukken zijn onderbouwd.




Immateriële schade 

Het bedrag van € 750- ter zake van immateriële schade acht de rechtbank geheel toewijsbaar te vermeerderen met de wettelijke rente met ingang van de datum van de beschieting. De bewezenverklaarde openbare geweldpleging had als doel om personen schrik aan te jagen. Daarmee is sprake van een situatie als bedoeld in art. 6:106 sub a BW: [verdachte] en zijn mededaders hadden het oogmerk om (ook) ander nadeel dan vermogensschade toe te brengen zodat deze schade voor vergoeding in aanmerking komt. Dat het oogmerk niet specifiek was gericht op de benadeelde partij (maar in het bijzonder op haar buren) doet daaraan onder deze omstandigheden niet af terwijl de omvang van de schade de rechtbank redelijk voorkomt. 




Schadevergoedingsmaatregel

Om te bevorderen dat de schade door de verdachte wordt vergoed zal de rechtbank de maatregel van artikel 36f Sr opleggen op de hierna te noemen wijze.





9.2

Ten aanzien van 16/659018-20 (Lis)



9.2.1



              [benadeelde 3]
            

 heeft zich als benadeelde partij in het geding gevoegd en vordert een bedrag van € 125.88011-. Dit bedrag bestaat uit € 85.88011- materiële schade en € 40.000- immateriële schade ten gevolge van het aan [verdachte] tenlastegelegde feit. Daarnaast verzoekt zij vergoeding van wettelijke rente en oplegging van de schadevergoedingsmaatregel. 


9.2.1.1  Het standpunt van de officier van justitie
De officier van justitie heeft zich op het standpunt gesteld om de vordering van de benadeelde partij tot vergoeding van materiële schade deels toe te wijzen. Ten aanzien van de medische kosten geldt dat onvoldoende vaststaat dat die rechtstreeks verband houden met het tenlastegelegde en ten aanzien van de berekening van de inkomensschade geldt dat de juiste berekening daarvan een onredelijke belasting van het strafgeding zou meebrengen. De officier van justitie vordert daarom om de benadeelde partij voor dat deel niet-ontvankelijk te verklaren in haar vordering. De vordering tot vergoeding van immateriële (shock)schade is niet toewijsbaar omdat onvoldoende is komen vast te staan dat bij de benadeelde sprake is van een in de psychiatrie erkend ziektebeeld. 

9.2.1.2  Het standpunt van de verdediging
De verdediging heeft zich op het standpunt gesteld dat de gevorderde schadevergoeding niet voor toewijzing in aanmerking komt primair gelet op de gevraagde vrijspraak. Subsidiair kan de verdediging zich vinden in de ingenomen standpunten van het Openbaar Ministerie en dient de benadeelde partij niet-ontvankelijk te worden verklaard in de vordering omdat de behandeling van de vordering het bestek van de strafprocedure te buiten gaat (een onevenredige belasting vormen van het strafgeding) althans dient de vordering te worden afgewezen met uitzondering van de kosten van lijkbezorging. Overigens betwist de verdediging het vereiste rechtstreekse verband tussen de gestelde schade en het tenlastegelegde terwijl die schade bovendien onvoldoende zou zijn onderbouwd.  

9.2.1.3  Het oordeel van de rechtbank 
De rechtbank stelt voorop dat zonder meer invoelbaar is dat het overlijden van het slachtoffer [slachtoffer 17] zeer grote nadelige gevolgen heeft gehad voor de benadeelde partij. Zij heeft immers als nabestaande te maken gekregen met de moord op haar echtgenoot de vader van haar kind. De rechtbank moet echter beoordelen of de vordering van de benadeelde partij op juridische gronden toewijsbaar is en overweegt daartoe als volgt. 



Materiële schade


Kosten uitvaart

De rechtbank acht de vordering van de benadeelde partij tot vergoeding van uitvaartkosten toewijsbaar tot een bedrag van € 1.500- en overweegt daartoe als volgt. De benadeelde partij heeft voldoende aannemelijk gemaakt dat zij kosten heeft gemaakt voor de uitvaart van haar echtgenoot en deze kosten zijn ook onderbouwd met stukken. De kosten zijn bovendien het rechtstreekse gevolg van de moord op haar man en ten aanzien van [verdachte] is het medeplegen van deze moord bewezenverklaard. Dergelijke kosten komen op grond van artikel 6:108 van het Burgerlijk Wetboek (hierna: BW) als zogenoemde kosten van lijkbezorging voor vergoeding in aanmerking. Dit geldt ook voor de aan de uitvaart gerelateerde reiskosten naar en van de uitvaartvilla en het crematorium ten bedrage van in totaal € 328. 




Reiskosten overig en medische kosten 

De rechtbank zal de benadeelde partij in de vordering tot vergoeding van de overige reiskosten en medische kosten niet-ontvankelijk verklaren. Voor zover die vordering is gebaseerd op gestelde shockschade geldt dat onvoldoende is komen vast te staan dat sprake is van een in de psychiatrie erkend ziektebeeld als gevolg van het bewezenverklaarde feit zie daartoe onderstaande overweging met betrekking tot de gevorderde immateriële shockschade terwijl ook de overige aangevoerde gronden niet tot toewijzing kunnen leiden. 




Medische kosten ten behoeve van dochter

De rechtbank zal de benadeelde partij niet-ontvankelijk verklaren in haar vordering tot vergoeding van medische kosten die zij ten behoeve van haar dochter heeft gemaakt. Alhoewel de rechtbank denkbaar acht dat dergelijke kosten zijn gemaakt is onvoldoende onderbouwd dat bij de dochter sprake was van een in de psychiatrie erkend ziektebeeld (voor zover de grondslag het bestaan van shockschade zou zijn) dan wel dat dergelijke kosten daadwerkelijk voldoende in rechtstreeks verband staan met het bewezenverklaarde feit.  




Gederfd levensonderhoud

De rechtbank zal de benadeelde partij in de vordering tot vergoeding van gederfd levensonderhoud niet-ontvankelijk verklaren. De rechtbank acht het goed voorstelbaar dat sprake zal zijn van schade in deze zin maar de onderbouwing van de vordering door de benadeelde partij geeft onvoldoende aanknopingspunten om de omvang van deze schade vast te stellen. Nadere bewijslevering en eventuele reactie daarop van de zijde van de verdediging van de verdachte zou een onredelijke belasting van het strafgeding meebrengen. 




Immateriële schade 

De vordering van de benadeelde partij tot vergoeding van immateriële schade is primair gebaseerd op zogenoemde shockschade. Voor het juridisch kader waarbinnen deze vordering moet worden beoordeeld verwijst de rechtbank naar hetgeen zij heeft overwogen ten aanzien van de vordering van benadeelde partij [getuige 8] .



De benadeelde partij heeft het bestaan van (door de verdediging betwiste) psychische schade als gevolg van de tenlastegelegde moord slechts in beperkte mate kunnen onderbouwen. Uit een verslag van een psycholoog van een zogenoemde Lifestyle Clinic waar de benadeelde werd begeleid bij het werken aan een gezonde leefstijl kan worden afgeleid dat de benadeelde partij is verwezen naar “externe hulpverlening met name de psychiater en een EMDR-therapeut.” Of deze verwijzing echter heeft geleid tot het daadwerkelijk vaststellen van een in de psychiatrie erkend ziektebeeld kan de rechtbank niet beoordelen omdat van deze mogelijke hulpverleners geen stukken ter onderbouwing door de benadeelde partij in het geding gebracht zijn. Dit maakt dat de rechtbank onvoldoende in staat is om in deze zaak naar objectieve maatstaven het bestaan van geestelijk letsel in rechte vast te stellen. De rechtbank zal de benadeelde partij daarom niet-ontvankelijk verklaren in haar vordering tot vergoeding van immateriële schade.




Schadevergoedingsmaatregel

Om te bevorderen dat de schade door de verdachte wordt vergoed zal de rechtbank de maatregel van artikel 36f Sr opleggen op de hierna te noemen wijze.




9.2.2



              [benadeelde 4]
            

 heeft zich als benadeelde partij in het geding gevoegd en vordert primair een bedrag van € 44.930-. Dit bedrag bestaat uit € 14.930- materiële schade en € 30.000- immateriële schade ten gevolge van het aan [verdachte] tenlastegelegde feit. Daarnaast verzoekt zij vergoeding van wettelijke rente en oplegging van de schadevergoedingsmaatregel. 


9.2.2.1  Het standpunt van de officier van justitie
De officier van justitie acht de materiële schadevergoeding toewijsbaar voor zover het de vergoeding van de beperkte medische kosten betreft. De vordering ter zake van gederfd levensonderhoud is echter dermate ingewikkeld dat die zich niet leent voor het strafgeding. De immateriële schade is onvoldoende onderbouwd om voor toewijzing in aanmerking te komen. 

9.2.2.2  Het standpunt van de verdediging
De verdediging heeft zich op het standpunt gesteld dat de gevorderde schadevergoeding niet voor toewijzing in aanmerking komt primair gelet op de gevraagde vrijspraak. Subsidiair kan de verdediging zich vinden in de ingenomen standpunten van het Openbaar Ministerie en dient de benadeelde partij niet-ontvankelijk te worden verklaard in de vordering omdat de behandeling van de vordering het bestek van de strafprocedure te buiten gaat (een onevenredige belasting vormen van het strafgeding) althans dient de vordering te worden afgewezen. Overigens betwist de verdediging het vereiste rechtstreekse verband tussen de gestelde schade en het tenlastegelegde terwijl die schade bovendien onvoldoende zou zijn onderbouwd.  

9.2.2.3  Het oordeel van de rechtbank 
De rechtbank stelt voorop dat zonder meer invoelbaar is dat het overlijden van het slachtoffer [slachtoffer 17] zeer grote nadelige gevolgen heeft gehad voor de benadeelde partij. Zij heeft immers als nabestaande te maken gekregen met de moord op haar vader. De rechtbank moet echter beoordelen of de vordering van de benadeelde partij op juridische gronden toewijsbaar is en overweegt daartoe als volgt. 



Materiële schade


Gederfd levensonderhoud

De rechtbank acht de vordering tot vergoeding van schade die bestaat uit gederfd levensonderhoud toewijsbaar tot het primair gevorderde bedrag ad € 14.700- te vermeerderen met de wettelijke rente met ingang van de dag van de moord. Het is immers zonder meer aannemelijk dat de vader van de benadeelde partij bijdroeg aan de kosten van levensonderhoud van zijn dochter met wie hij een huishouden deelde waarin hij de kostwinner was. De onderbouwing van die vordering gaat uit van een relatief laag maandelijks bedrag van € 100- per maand tot het moment waarop de benadeelde partij de leeftijd van achttien jaren bereikt. Daarmee is ook zonder nadere bewijslevering omtrent de inkomenspositie van vader voldoende aannemelijk dat het gederfde levensonderhoud zoals gevorderd daadwerkelijk aan schade wordt geleden. Nu de vordering tot dit bedrag is beperkt is geen sprake van een onevenredige belasting van het strafgeding. 




Medische kosten

De rechtbank zal de benadeelde partij niet-ontvankelijk verklaren in haar vordering tot vergoeding van medische kosten. Alhoewel de rechtbank denkbaar acht dat dergelijke kosten zijn gemaakt is onvoldoende onderbouwd dat bij de benadeelde partij sprake was van een in de psychiatrie erkend ziektebeeld (voor zover de grondslag het bestaan van shockschade zou zijn) dan wel dat dergelijke kosten daadwerkelijk voldoende in causaal verband staan met het bewezenverklaarde feit.  




Immateriële schade

De rechtbank acht de benadeelde partij niet-ontvankelijk in haar vordering tot vergoeding van immateriële schade. Alhoewel goed voorstelbaar is dat het verlies van een vader in zijn algemeenheid negatieve gevolgen kan hebben voor een kind is dat onvoldoende om aan te nemen dat sprake is van psychisch letsel bij de benadeelde partij. De vordering is weliswaar niet gebaseerd op gestelde shockschade maar niettemin zal hoe dan ook het bestaan van psychische schade voldoende aannemelijk moeten worden gemaakt. Naar de huidige stand van zaken waarbij namens de benadeelde partij geen stukken zijn overgelegd waaruit de rechtbank het bestaan van daadwerkelijke psychische schade kan afleiden is de gestelde psychische schade onvoldoende onderbouwd.  




Schadevergoedingsmaatregel

Om te bevorderen dat de schade door de verdachte wordt vergoed zal de rechtbank de maatregel van artikel 36f Sr opleggen op de hierna te noemen wijze.




9.2.3



              [benadeelde 5]
            

 heeft zich als benadeelde partij in het geding gevoegd en vordert een bedrag van € 2.44937 materiële schade ten gevolge van het aan [verdachte] tenlastegelegde feit. Daarnaast verzoekt zij vergoeding van wettelijke rente en oplegging van de schadevergoedingsmaatregel. 


9.2.3.1  Het standpunt van de officier van justitie
De officier van justitie acht de materiële schadevergoeding toewijsbaar. 

9.2.3.2  Het standpunt van de verdediging 
De verdediging heeft zich op het standpunt gesteld dat de gevorderde schadevergoeding niet voor toewijzing in aanmerking komt primair gelet op de gevraagde vrijspraak. Subsidiair heeft de verdediging geen specifiek gemotiveerd verweer gevoerd tegen de vordering van de benadeelde partij. 

9.2.3.3  Het oordeel van de rechtbank 
De rechtbank stelt voorop dat zonder meer invoelbaar is dat het overlijden van het slachtoffer [slachtoffer 17] zeer grote nadelige gevolgen heeft gehad voor de benadeelde partij. Zij heeft immers als nabestaande te maken gekregen met de moord op haar broer. De rechtbank moet echter beoordelen of de vordering van de benadeelde partij op juridische gronden toewijsbaar is en overweegt daartoe als volgt. 


De rechtbank acht de vordering van de benadeelde partij tot vergoeding van uitvaartkosten toewijsbaar tot een bedrag van € 2.44937 te vermeerderen met de wettelijke rente vanaf 14 dagen na de moord en overweegt daartoe als volgt. De benadeelde partij heeft voldoende aannemelijk gemaakt dat zij kosten heeft gemaakt voor de uitvaart van haar broer en deze kosten zijn ook onderbouwd. De kosten zijn bovendien het rechtstreekse gevolg van de moord op haar broer en ten aanzien van [verdachte] is het medeplegen van deze moord bewezenverklaard. Dergelijke kosten komen op grond van artikel 6:108 BW als zogenoemde kosten van lijkbezorging voor vergoeding in aanmerking. 




Schadevergoedingsmaatregel

Om te bevorderen dat de schade door de verdachte wordt vergoed zal de rechtbank de maatregel van artikel 36f Sr opleggen op de hierna te noemen wijze.




9.2.4



              [benadeelde 6]
            

 heeft zich als benadeelde partij in het geding gevoegd en vordert primair een bedrag van € 54.51472. Dit bedrag bestaat uit € 24.51472 materiële schade en € 30.000- immateriële schade ten gevolge van het aan [verdachte] tenlastegelegde feit. Daarnaast verzoekt hij vergoeding van wettelijke rente en oplegging van de schadevergoedingsmaatregel


9.2.4.1  Het standpunt van de officier van justitie
De officier van justitie acht de gevorderde materiële schadevergoeding toewijsbaar. Voor zover echter de vordering tot vergoeding van materiële en immateriële schade is gebaseerd op het ontstaan van shockschade geldt volgens de officier van justitie dat onvoldoende vast is komen te staan dat sprake is van een in de psychiatrie erkend ziektebeeld. 

9.2.4.2  Het standpunt van de verdediging
De verdediging heeft zich op het standpunt gesteld dat de gevorderde schadevergoeding niet voor toewijzing in aanmerking komt primair gelet op de gevraagde vrijspraak. Subsidiair kan de verdediging zich vinden in de ingenomen standpunten van het Openbaar Ministerie en dient de benadeelde partij niet-ontvankelijk te worden verklaard in de vordering omdat de behandeling van de vordering het bestek van de strafprocedure te buiten gaat (een onevenredige belasting vormen van het strafgeding) althans dient de vordering te worden afgewezen. Overigens betwist de verdediging het vereiste rechtstreekse verband tussen de gestelde schade en het tenlastegelegde terwijl die schade bovendien onvoldoende zou zijn onderbouwd.  

9.2.4.3  Het oordeel van de rechtbank
De rechtbank stelt voorop dat zonder meer invoelbaar is dat het overlijden van het slachtoffer [slachtoffer 17] zeer grote nadelige gevolgen heeft gehad voor de benadeelde partij. Hij heeft immers als nabestaande te maken gekregen met de moord op zijn vader. De rechtbank moet echter beoordelen of de vordering van de benadeelde partij op juridische gronden toewijsbaar is en overweegt daartoe als volgt. 



Materiële schade


Kosten uitvaart

De rechtbank acht de vordering van de benadeelde partij tot vergoeding van uitvaartkosten toewijsbaar tot een bedrag van € 4.10062 waarin begrepen zijn de reis- en parkeerkosten waarvan vergoeding wordt gevorderd voor zover die betrekking hebben op de uitvaart (€ 5258). De benadeelde partij heeft voldoende aannemelijk gemaakt dat hij kosten heeft gemaakt voor de uitvaart van zijn vader en deze kosten zijn ook onderbouwd met stukken. De kosten zijn bovendien het rechtstreekse gevolg van de moord op zijn vader en ten aanzien van [verdachte] is het medeplegen van deze moord bewezenverklaard. Dergelijke kosten komen op grond van artikel 6:108 BW als kosten van lijkbezorging voor vergoeding in aanmerking. 




Overige reis- en parkeerkosten 

De rechtbank zal reis- en parkeerkosten afwijzen voor zover zij bovengenoemd bedrag ter zake van uitvaartkosten overstijgen. Voor vergoeding van deze kosten bestaat geen grondslag. 




Autoschade

De benadeelde partij vraagt vergoeding voor de beschadiging van de auto waarin zijn vader zich bevond ten tijde van de moord. Deze auto had de benadeelde partij in eigendom. De rechtbank overweegt dat de dagwaarde in redelijkheid vast te stellen is op € 6.000- nu de dagwaarde tot dat bedrag in ieder geval niet voldoende gemotiveerd is betwist door de verdediging. Daarbij geldt dat de schade vanzelfsprekend niet beperkt is tot het bedrag dat de benadeelde partij heeft uitgegeven voor de auto (de aankoopprijs) immers de waarde wordt niet bepaald door de vraag in hoeverre het vermogen van de benadeelde partij is geslonken door het betalen van de kennelijk relatief lage aankoopprijs maar slechts door de vraag in hoeverre het vermogen is verminderd door het verlies van de dagwaarde van de auto. De rechtbank wijst de wettelijke rente over dit bedrag toe met ingang van de dag van de moord nu dit immers de dag van de beschadiging van de auto is. De rechtbank zal de benadeelde partij niet-ontvankelijk verklaren voor zover de vordering het toegewezen bedrag overstijgt. 




Startkapitaal en verlies aan verdienvermogen

De rechtbank zal de benadeelde partij in de vordering tot vergoeding van startkapitaal en verlies aan verdienvermogen niet-ontvankelijk verklaren. Deze vordering is onvoldoende onderbouwd nu niet duidelijk is geworden in hoeverre het vermogen van de benadeelde partij daadwerkelijk is verminderd als gevolg van de omstandigheid dat zijn vader diens inbreng in een onderneming als gevolg van zijn overlijden niet meer kan waarmaken. En met betrekking tot het gestelde verlies aan verdienvermogen geldt eveneens dat niet duidelijk is geworden op welke wijze er sprake is van een voldoende rechtstreeks verband tussen de moord op zijn vader en de gestelde achteruitgang in de inkomenspositie van de benadeelde partij. 




Immateriële schade

De rechtbank acht de benadeelde partij niet-ontvankelijk in zijn vordering tot vergoeding van immateriële schade. Alhoewel goed voorstelbaar is dat het overlijden van zijn vader op deze gewelddadige wijze in zijn algemeenheid negatieve gevolgen zal hebben op de psychische gesteldheid van de benadeelde partij is dat onvoldoende om aan te nemen dat sprake is van psychisch letsel bij de benadeelde partij. Naar de huidige stand van zaken waarbij namens de benadeelde partij geen stukken zijn overgelegd waaruit de rechtbank het bestaan van daadwerkelijke psychische schade kan afleiden is de gestelde psychische schade onvoldoende onderbouwd.  




Schadevergoedingsmaatregel

Om te bevorderen dat de schade door de verdachte wordt vergoed zal de rechtbank de maatregel van artikel 36f Sr opleggen op de hierna te noemen wijze.





9.3


Schadevergoedingsmaatregel

De rechtbank ziet aanleiding om in het belang van de benadeelde partijen ter zake van de toegewezen vorderingen tot schadevergoeding telkens de schadevergoedingsmaatregel van artikel 36f Sr op te leggen. Bij het bepalen van de duur van de gijzeling – die bij gebreke van betaling of verhaal kan worden toegepast – heeft de rechtbank acht geslagen op het bepaalde in artikel 36f lid 5 en artikel 60a Sr. De totale duur van de gijzeling betreft volgens deze bepalingen maximaal een jaar. Onder een jaar dient in deze zaak een termijn van 360 dagen te worden verstaan (Hoge Raad 1 juni 2021 ECLI:NL:HR:2021:812). De rechtbank zal dit maximale aantal dagen gijzeling evenredig verdelen bij de vorderingen van de benadeelde partijen indien het totale aantal dagen gijzeling zonder toepassing van dit maximum boven 360 dagen zou uitstijgen.







10TOEPASSELIJKE WETTELIJKE VOORSCHRIFTEN


De beslissing berust op de artikelen 



36f 46 47 57 60a 63 140 141 en 289 van het Wetboek van Strafrecht en


26 en 55 van de Wet wapens en munitie;


zoals deze artikelen luidden ten tijde van het bewezenverklaarde. 





11BESLISSING


De rechtbank:




Vrijspraak


- verklaart het onder 16/659076-19 feit 1: primair tenlastegelegde niet bewezen en spreekt verdachte daarvan vrij; 



Bewezenverklaring


- verklaart het tenlastegelegde bewezen zoals hiervoor in rubriek 5 is vermeld;
- verklaart het meer of anders tenlastegelegde niet bewezen en spreekt verdachte daarvan vrij; 



Strafbaarheid


- verklaart het bewezenverklaarde strafbaar en kwalificeert dit zoals hiervoor in rubriek 6 is vermeld; 
- verklaart verdachte strafbaar; 



Oplegging straf 


- veroordeelt verdachte tot een gevangenisstraf van 29 jaren en 10 maanden; 
- bepaalt dat de tijd door verdachte vóór de tenuitvoerlegging van deze uitspraak in verzekering en voorlopige hechtenis doorgebracht bij de tenuitvoerlegging van de gevangenisstraf in mindering zal worden gebracht; 



Benadeelde partij


Gezicht



          [benadeelde 1]
        




wijst de vordering van [benadeelde 1] toe tot een bedrag van € 1.200- bestaande uit € 450- materiële schade en € 750- immateriële schade; 


veroordeelt verdachte hoofdelijk tot betaling aan [benadeelde 1] van het toegewezen bedrag vermeerderd met de wettelijke rente vanaf 29 juni 2017 tot de dag van de algehele voldoening met dien verstande dat indien en voor zover reeds door een ander/anderen (gedeeltelijk) is betaald verdachte (in zoverre) van deze verplichting zal zijn bevrijd; 


verklaart [benadeelde 1] voor wat betreft de meer gevorderde materiële schade niet-ontvankelijk in de vordering en bepaalt dat de vordering voor dat deel kan worden aangebracht bij de burgerlijke rechter; 


veroordeelt verdachte ook in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op nihil; 


legt verdachte de hoofdelijke verplichting op ten behoeve van [benadeelde 1] aan de Staat € 1.200- te betalen vermeerderd met de wettelijke rente vanaf 29 juni 2017 tot de dag van de volledige betaling bij niet betaling aan te vullen met 14 dagen gijzeling;


bepaalt dat verdachte van zijn verplichting tot het vergoeden van schade is bevrijd als hij en/of (een van) zijn mededader(s) op een van de hiervoor beschreven manieren de schade aan de benadeelde dan wel aan de Staat heeft vergoed; 






          [benadeelde 2]
        




wijst de vordering van [benadeelde 2] toe tot een bedrag van € 94708- bestaande uit € 19708 materiële schade en € 750- immateriële schade;


veroordeelt verdachte hoofdelijk tot betaling aan [benadeelde 2] van het toegewezen bedrag vermeerderd met de wettelijke rente vanaf 29 juni 2017 tot de dag van de algehele voldoening met dien verstande dat indien en voor zover reeds door een ander/anderen (gedeeltelijk) is betaald verdachte (in zoverre) van deze verplichting zal zijn bevrijd; 


veroordeelt verdachte ook in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op nihil; 


legt verdachte de hoofdelijke verplichting op ten behoeve van [benadeelde 2] aan de Staat € 94708 te betalen vermeerderd met de wettelijke rente vanaf 29 juni 2017 tot de dag van de volledige betaling bij niet betaling aan te vullen met 11 dagen gijzeling;


bepaalt dat verdachte van zijn verplichting tot het vergoeden van schade is bevrijd als hij en/of (een van) zijn mededader(s) op een van de hiervoor beschreven manieren de schade aan de benadeelde dan wel aan de Staat heeft vergoed; 





Lis



          [benadeelde 3]
        




wijst de vordering van [benadeelde 3] toe tot een bedrag van € 1.50328 bestaande uit materiële schade; 


veroordeelt verdachte hoofdelijk tot betaling aan [benadeelde 3] van het toegewezen bedrag vermeerderd met de wettelijke rente vanaf 21 september 2017 tot de dag van de algehele voldoening met dien verstande dat indien en voor zover reeds door een ander/anderen (gedeeltelijk) is betaald verdachte (in zoverre) van deze verplichting zal zijn bevrijd; 


verklaart [benadeelde 3] voor wat betreft de meer gevorderde materiële schade en de gevorderde immateriële schade niet-ontvankelijk in de vordering en bepaalt dat de vordering voor dat deel kan worden aangebracht bij de burgerlijke rechter; 


veroordeelt verdachte ook in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op nihil; 


legt verdachte de hoofdelijke verplichting op ten behoeve van [benadeelde 3] aan de Staat € 1.50328 te betalen vermeerderd met de wettelijke rente vanaf 21 september 2017 tot de dag van de volledige betaling bij niet betaling aan te vullen met 18 dagen gijzeling;


bepaalt dat verdachte van zijn verplichting tot het vergoeden van schade is bevrijd als hij en/of (een van) zijn mededader(s) op een van de hiervoor beschreven manieren de schade aan de benadeelde dan wel aan de Staat heeft vergoed; 






          [benadeelde 4]
        




wijst de vordering van [benadeelde 4] toe tot een bedrag van € 14.700- bestaande uit materiële schade; 


veroordeelt verdachte hoofdelijk tot betaling aan [benadeelde 4] van het toegewezen bedrag vermeerderd met de wettelijke rente vanaf 21 september 2017 tot de dag van de algehele voldoening met dien verstande dat indien en voor zover reeds door een ander/anderen (gedeeltelijk) is betaald verdachte (in zoverre) van deze verplichting zal zijn bevrijd; 


verklaart [benadeelde 4] voor wat betreft de meer gevorderde materiële schade en de gevorderde immateriële schade niet-ontvankelijk in de vordering en bepaalt dat de vordering voor dat deel kan worden aangebracht bij de burgerlijke rechter; 


veroordeelt verdachte ook in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op nihil; 


legt verdachte de hoofdelijke verplichting op ten behoeve van [benadeelde 4] aan de Staat € 14.700- te betalen vermeerderd met de wettelijke rente vanaf 21 september 217 tot de dag van de volledige betaling bij niet betaling aan te vullen met 171 dagen gijzeling;


bepaalt dat verdachte van zijn verplichting tot het vergoeden van schade is bevrijd als hij en/of (een van) zijn mededader(s) op een van de hiervoor beschreven manieren de schade aan de benadeelde dan wel aan de Staat heeft vergoed; 






          [benadeelde 5] 




wijst de vordering van [benadeelde 5] toe tot een bedrag van € 2.44937 bestaande uit materiële schade;


veroordeelt verdachte hoofdelijk tot betaling aan [benadeelde 5] van het toegewezen bedrag vermeerderd met de wettelijke rente vanaf 21 september 2017 tot de dag van de algehele voldoening met dien verstande dat indien en voor zover reeds door een ander/anderen (gedeeltelijk) is betaald verdachte (in zoverre) van deze verplichting zal zijn bevrijd;


veroordeelt verdachte ook in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op nihil; 


legt verdachte de hoofdelijke verplichting op ten behoeve van [benadeelde 5] aan de Staat € 2.44937 te betalen vermeerderd met de wettelijke rente vanaf 21 september 2017 tot de dag van de volledige betaling bij niet betaling aan te vullen met 28 dagen gijzeling;


bepaalt dat verdachte van zijn verplichting tot het vergoeden van schade is bevrijd als hij en/of (een van) zijn mededader(s) op een van de hiervoor beschreven manieren de schade aan de benadeelde dan wel aan de Staat heeft vergoed; 






          [benadeelde 6]
        




wijst de vordering van [benadeelde 6] toe tot een bedrag van € 10.15320 bestaande uit materiële schade; 


veroordeelt verdachte hoofdelijk tot betaling aan [benadeelde 6] van het toegewezen bedrag vermeerderd met de wettelijke rente vanaf 21 september 2017 tot de dag van de algehele voldoening met dien verstande dat indien en voor zover reeds door een ander/anderen (gedeeltelijk) is betaald verdachte (in zoverre) van deze verplichting zal zijn bevrijd; 


verklaart [benadeelde 6] voor wat betreft de meer gevorderde materiële schade en de gevorderde immateriële schade niet-ontvankelijk in de vordering en bepaalt dat de vordering voor dat deel kan worden aangebracht bij de burgerlijke rechter; 


veroordeelt verdachte ook in de kosten door de benadeelde partij gemaakt en ten behoeve van de tenuitvoerlegging van deze uitspraak nog te maken tot op heden begroot op nihil; 


legt verdachte de hoofdelijke verplichting op ten behoeve van [benadeelde 6] aan de Staat € 10.15320 te betalen vermeerderd met de wettelijke rente vanaf 21 september 2017 tot de dag van de volledige betaling bij niet betaling aan te vullen met 118 dagen gijzeling;


bepaalt dat verdachte van zijn verplichting tot het vergoeden van schade is bevrijd als hij en/of (een van) zijn mededader(s) op een van de hiervoor beschreven manieren de schade aan de benadeelde dan wel aan de Staat heeft vergoed.








Dit vonnis is gewezen door mr. L.E. Verschoor-Bergsma voorzitter mrs. L.M.G. de Weerd en O.P. van Tricht rechters in tegenwoordigheid van mrs. N. Kruijswijk en B. van Dam griffiers en is uitgesproken op de openbare terechtzitting van 5 juli 2022.





Bijlage 1: de zittingsdagen





2021:

Augustus:

30 en 31.



September:

1 7 9 17 20 28 en 30.



Oktober:

1 5 8 12 14 15 en 26.



November:

2 5 9 11 12 16 18 en 30.



December:

2.



2022:

Januari:

11 13 18 21 27 28 en 31. 



Februari:

3 4 7 8 10 11 14 15 21 22 en 24.



Maart:

8 14 16 en 28.



April:

6 en 19.



Mei:

12.



Juli:

5.
















Bijlage 2: de tenlastelegging




Aan verdachte wordt tenlastegelegd dat: 




Ten aanzien van 16/659076-19 (Gezicht)

Primair
hij op of omstreeks 29 juni 2017 te [plaats 3]  althans in Nederland tezamen en in vereniging met een of meer anderen althans alleen ter uitvoering van het door verdachte voorgenomen misdrijf om een of meer bewoners van en/of personen aanwezig in/rond de woning gelegen aan de [adres 1] en/of een naastgelegen woningen opzettelijk van het leven te beroven althans zwaar lichamelijk letsel toe te brengen meermalen met een vuurwapen op die woning heeft geschoten terwijl de uitvoering van dat voorgenomen misdrijf niet is voltooid;
(art. 287; art. 45 Wetboek van Strafrecht)



Subsidiair
hij op of omstreeks 29 juni 2017 te [plaats 3]  althans in Nederland tezamen en in vereniging met een of meer anderen althans alleen openlijk te weten op de [locatie 2] te [plaats 3]  in elk geval op of aan de openbare weg in vereniging geweld heeft gepleegd tegen (een) goed(eren) te weten (een) woning gelegen aan de [adres 1] en/of [adres 2]  door meermalen met een vuurwapen op voornoemde woning en/of naastgelegen woning te schieten;
(art. 141 Wetboek van Strafrecht)



Meer subsidiair
hij op of omstreeks 29 juni 2017 in elk geval op een of meer tijdstippen in of omstreeks de periode van 29 juni 2017 tot en met 21 mei 2019 te [plaats 3]  althans in Nederland tezamen en in vereniging met een of meer anderen althans alleen een of meer bewoners van en/of personen aanwezig in/rond de woning gelegen aan de [adres 1] en/of [adres 2] heeft bedreigd met enig misdrijf tegen het leven gericht en/of met zware mishandeling door meermalen met vuurwapen op die
woning(en) te schieten;
(art. 285 Wetboek van Strafrecht)



2.
hij op of omstreeks 29 juni 2017 te [plaats 3]  althans in Nederland tezamen en in vereniging met een ander of anderen althans alleen een of meer wapen(s) van categorie II en/of categorie III en/of munitie van categorie II en/of categorie III te weten



een vuurwapen en/of


een hoeveelheid (scherpe) patronen althans munitie 



voorhanden heeft/hebben gehad;
De in deze tenlastelegging gebruikte termen en uitdrukkingen worden voor zover daaraan in de Wet wapens en munitie betekenis is gegeven geacht in dezelfde betekenis te zijn gebezigd;
(art. 26 Wet wapens en munitie)




Ten aanzien van 16/659018-20 (Lis)

hij op of omstreeks 21 september 2017 te [plaats 4]  gemeente Nissewaard althans in Nederland tezamen en in vereniging met een ander of anderen althans alleen opzettelijk en met voorbedachten rade [slachtoffer 17] van het leven heeft beroofd door met (een) vuurwapen(s) (een) kogel(s) in het lichaam van [slachtoffer 17] te schieten;
(art 289 Wetboek van Strafrecht; art 47 lid 1 ahf/sub 1 Wetboek van Strafrecht)




Ten aanzien van 16/659005-21 (Goudvink)

hij op een of meer tijdstippen in of omstreeks de periode van juli 2018 tot en met 24 september 2018 te [plaats 5] en/of [plaats 6] en/of [plaats 7] en/of [plaats 8] en/of [plaats 9]  althans Nederland tezamen en in vereniging met een of meer anderen althans alleen (telkens) ter voorbereiding van het misdrijf waarop naar de wettelijke omschrijving een gevangenisstraf van acht jaren of meer is gesteld te weten moord op [slachtoffer 18] (hetgeen een misdrijf genoemd in artikel 289 Wetboek van Strafrecht oplevert) opzettelijk een of meer voorwerpen en/of stoffen en/of informatiedragers en/of vervoermiddelen te weten:



een vuurwapen (automatisch vuurwapen CZ) en/of geluiddemper (Heckler en Koch) en/of een patroonmagazijn gevuld met (een) patro(o)n(en) en/of 


een (van diefstal afkomstige) auto van het merk BMW type 118i met (valse) kentekenplaten ( [kenteken] ) en/of


een of meer (PGP) telefoons en/of


een navigatiesysteem (merk TomTom)



bestemd tot het begaan van dat misdrijf heeft verworven heeft vervaardigd en/of voorhanden heeft gehad;
(art 289 Wetboek van Strafrecht; art 46 lid 1 Wetboek van Strafrecht; art 46 lid 1 Wetboek van Strafrecht)




Ten aanzien van 16/659044-20 (Deelname criminele organisatie)

hij op een of meer tijdstippen in of omstreeks de periode van 1 januari 2017 tot en met 21 november 2018 te [plaats 8] en/of [plaats 7] en/of [plaats 10] en/of [plaats 5] en/of [plaats 4] en/of [plaats 2] en/of [plaats 11] en/of [plaats 12] en/of [plaats 3] en/althans (elders) in Nederland al dan niet als oprichter leider en/of bestuurder heeft deelgenomen aan een organisatie bestaande uit hem verdachte en/of (al dan niet in wisselende samenstellingen) een of meer medeverdachten [zijnde overwegend leden van de zogenaamde MC (MotorClub) [naam 1] ] welke organisatie tot oogmerk had het plegen van misdrijven te weten (onder meer):



het opzettelijk en al dan niet met voorbedachten rade een ander van het leven beroven (zoals bedoeld in artikel 287 en/of artikel 289 van het Wetboek van Strafrecht) en/of


voorbereiding daarvan (zoals bedoeld en omschreven in artikel 46 lid 1 van het Wetboek van Strafrecht) en/of


het voorhanden hebben van en/of overdragen van één of meer wapens van de categorieën 1 en/of II en/of III en/of van munitie van categorieën II en/of III (zoals bedoeld in de artikelen 13 en/of 14 en/of 26 en/of 31 van de Wet Wapens en Munitie).






ECLI:NL:HR:2019:601.

