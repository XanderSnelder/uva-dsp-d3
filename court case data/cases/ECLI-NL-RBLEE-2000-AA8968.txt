

Arrondissementsrechtbank Leeuwarden
Sector strafrecht



VERKORT VONNIS



Uitspraak: 12 december 2000 12 december 200012 december 2000
Parketnummer: 17/080156-00
Vordering na voorwaardelijke veroordeling parketnummer 17/080059-99 080157-00080157-00


VONNIS van de meervoudige kamer voor de behandeling van strafzaken in de zaak van het openbaar ministerie tegen de verdachte:


[ naam verdachte]
geboren op [geboortedatum] te [geboorteplaats] 
wonende te [adres en woonplaats]
thans gedetineerd in het Huis van Bewaring De Blokhuispoort te Leeuwarden.



De rechtbank heeft gelet op het ter terechtzitting gehouden onderzoek van 28 november 2000.

De verdachte is verschenen bijgestaan door mr. W.A. Veenstra advocaat te Joure.


TELASTELEGGING

Aan dit vonnis is een door de griffier gewaarmerkte fotokopie van de dagvaarding gehecht waaruit de inhoud van de telastelegging geacht moet worden hier te zijn overgenomen.

In de telastelegging voorkomende schrijffouten of kennelijke misslagen worden verbeterd gelezen. De verdachte is hierdoor niet in zijn belangen geschaad.


VERWEER


De raadsman heeft -zakelijk weergegeven- aangevoerd dat er geen sprake is van voorbedachten rade.
Anders dan de toelichting op dat verweer veronderstelt is voor het aannemen van voorbedachten rade voldoende dat de verdachte tijd had zich te beraden op het te nemen of genomen besluit zodat er gelegenheid was tot nadenken over de betekenis of gevolgen van zijn voorgenomen daad en zich daarvan rekenschap te geven.
Tevens heeft de raadsman aangevoerd dat een molotovcocktail geen deugdelijk middel is om iemand van het leven te beroven.
De rechtbank is van oordeel dat het een feit van algemene bekendheid is dat een molotov-cocktail een middel is waarmee je iemand van het leven kan beroven.



BEWEZENVERKLARING

De rechtbank acht het primair telastegelegde bewezen met dien verstande dat:


hij op 18 augustus 2000 te Bakhuizen in de gemeente Gaasterlân-Sleat ter uitvoering van het door verdachte voorgenomen misdrijf om tezamen en in vereniging met anderen opzettelijk en met voorbedachten rade [slachtoffer] en [slachtoffer] en [slachtoffer] en [slachtoffer] en één of meer andere personen welke voornoemde personen zich bevonden op en/of nabij het terras behorende bij [naam café] aldaar van het leven te beroven tezamen en in vereniging 
met zijn mededaders met dat opzet en na kalm beraad en rustig overleg een fles gevuld met benzine voorzien van een met benzine doordrenkte lap stof (een zogenaamde molotov-cocktail) met een aansteker tot ontbranding heeft gebracht en (vervolgens) deze brandende molotovcocktail op het terras waar en/of in de (directe) nabijheid waarvan zich voornoemde 
personen bevonden en tegen een muur van het pand waarin [naam café] was gevestigd welke muur zich bevond in de (directe) nabijheid van voornoemde personen heeft kapot gegooid terwijl de uitvoering van dat voorgenomen misdrijf niet is voltooid.


De verdachte zal van het meer of anders telactegelegde worden vrijgesproken aangezien de rechtbank dat niet bewezen acht.

KWALIFICATIE

Het bewezene levert op het misdrijf: 

primair: Medeplegen van poging tot moord.

STRAFBAARHEID VERDACHTE

De rechtbank acht verdachte strafbaar nu niet van enige strafuitsluitingsgrond is gebleken.

STRAFMOTIVERING 


De rechtbank neemt bij de bepaling van de hierna te vermelden strafsoort en strafmaat in aanmerking:  
- de aard en de ernst van het gepleegde feit; 
- de omstandigheden waaronder dit is begaan;
- de persoon van verdachte zoals daarvan ter terechtzitting is gebleken en deze naar voren komt uit het uittreksel uit het algemeen documentatieregister en het voorlichtingsrapport;
- de vordering van de officier van justitie tot veroordeling van verdachte terzake het primair telastegelegde tot een gevangenisstraf voor de duur van twee jaren.


Verdachte heeft samen met twee vrienden na overmatige alcoholconsumptie een molotov-cocktail in elkaar gezet en vervolgens is deze molotovcocktail op een terras met mensen gegooid. Door zo te handelen heeft verdachte bewust het leven van de aanwezige personen op het terras in groot gevaar gebracht. Na het gooien van de molotovcocktail brak er brand uit op het terras waarbij slechts een deur van het café enkele terrasstoelen en een jas van een bezoeker zijn beschadigd. Hoewel de gevolgen -wonderbaarlijk- zijn meegevallen tilt de rechtbank zwaar aan het handelen van verdachte. Hij heeft immers gespeeld met het leven van medeburgers. Een en ander heeft geleid tot grote maatschappelijke onrust in de omgeving van Bakhuizen. 


De rechtbank heeft de aan verdachte telastegelegde poging tot moord bewezenverklaard. 
Een onvoorwaardelijke gevangenisstraf van aanzienlijke duur acht de rechtbank hiervoor een passende straf. Mede gezien het feit dat verdachte eerder met justitie in aanraking is geweest en ook eerder is veroordeeld wegens gewelds-delicten. De rechtbank ziet echter aanleiding een deel van de op te leggen straf voorwaardelijk op te leggen omdat de gevolgen van het gooien met de molotovcocktail zijn meegevallen. De voorwaardelijke straf kan dienen als stok achter de deur.
Tevens acht de rechtbank het van belang dat betrokkene zijn drankmisbruik onder controle zal krijgen. De rechtbank legt daartoe de bijzondere voorwaarde van verplicht toezicht door het Consultatiebureau voor Alcohol en Drugs op.


VORDERING NA VOORWAARDELIJKE VEROORDELING


Bij onherroepelijk geworden vonnis van 8 juni 1999 gewezen door de meervoudige strafkamer van de arrondissementsrechtbank te Leeuwarden is de verdachte veroordeeld tot -voor zover hier van belang- een gevangenisstraf voor de duur van vier maanden waarvan twee voorwaardelijk voorwaardelijk met een proeftijd van twee jaren. De proeftijd is ingegaan op 23 juni 1999. Bij vordering d.d. 8 november 2000 heeft de officier van justitie de tenuitvoerlegging gevorderd van de bij voormeld vonnis voorwaardelijk opgelegde straf.
Het hiervoor primair bewezenverklaarde feit is door verdachte begaan voor het einde van de bij voormeld vonnis gestelde proeftijd. De rechtbank acht voornoemde twee maanden gevangenisstraf voor tenuitvoerlegging vatbaar. Nu verdachte aangeboden heeft hiervoor onbetaalde arbeid ten algemenen nutte te willen verrichten zal de rechtbank dit opleggen.


BENADEELDE PARTIJE

[benadeelde partij] heeft zich voor de aanvang van de terechtzitting als benadeelde partij in het strafproces gevoegd door middel van indiening van het voorgeschreven formulier bevattende de opgave van een vordering tot vergoeding van door hem geleden schade ten gevolge van het aan verdachte telastegelegde en bewezenverklaarde feit alsmede de gronden waarop deze berust.


De rechtbank is van oordeel dat de gestelde schade voldoende aannemelijk is geworden en in zodanig verband staat met het door verdachte gepleegde strafbare feit dat deze aan hem als een gevolg van zijn handelen kan worden toegerekend. De rechtbank acht de vordering die niet danwel onvoldoende door verdachte en diens raadsman is weersproken derhalve gegrond en voor toewijzing vatbaar.
De rechtbank acht daarnaast oplegging van de schadevergoedingsmaatregel aangewezen.


[benadeelde partij] heeft zich voor de aanvang van de terechtzitting als benadeelde partij in het strafproces gevoegd door middel van indiening van het voorgeschreven formulier bevattende de opgave van een vordering tot vergoeding van door hem geleden schade ten gevolge van het aan verdachte telastegelegde en bewezenverklaarde feit alsmede de gronden waarop deze berust. 


De rechtbank is van oordeel dat de gestelde schade voldoende aannemelijk is geworden en in zodanig verband staat met het door verdachte gepleegde strafbare feit dat deze aan hem als een gevolg van zijn handelen kan worden toegerekend. De rechtbank acht de vordering die niet danwel onvoldoende door verdachte en diens raadsman is weersproken derhalve gegrond en voor toewijzing vatbaar.
De rechtbank acht daarnaast oplegging van de schadevergoedingsmaatregel aangewezen.



TOEPASSING VAN WETSARTIKELEN

De rechtbank heeft gelet op de artikelen 14a 14b 14c 14d 14g 22b 45 47 en 289 van het Wetboek van Strafrecht. 


DE UITSPRAAK VAN DE RECHTBANK LUIDT

RECHTDOENDE:

Verklaart het primair telastegelegde bewezen te kwalificeren en strafbaar in voege als voormeld en verdachte deswege strafbaar.

Veroordeelt verdachte te dier zake tot:

Een gevangenisstraf voor de duur van achttien maanden. 

Bepaalt dat van deze gevangenisstraf een gedeelte groot zes maanden niet zal worden tenuitvoergelegd tenzij de rechter later anders mocht gelasten op grond dat de veroordeelde zich voor het einde van een proeftijd welke hierbij wordt vastgesteld op twee jaren aan een strafbaar feit heeft schuldig gemaakt of gedurende die proeftijd de hierna te vermelden bijzondere voorwaarde niet heeft nageleefd. 


Stelt als bijzondere voorwaarde dat de veroordeelde:
zich bij het ingaan van de proeftijd meldt bij het Consultatiebureau voor Alcohol en Drugs te Zwolle;
ervoor zorgt dat hij gedurende de proeftijd bereikbaar is voor genoemde instelling;
zich gedurende de proeftijd gedraagt naar de voorschriften en aanwijzingen hem te geven door of namens de genoemde instelling.
Draagt genoemde reclasseringsinstelling op de veroordeelde bij de naleving van de voorwaarden hulp en steun te verlenen.


Beveelt dat de tijd door de veroordeelde voor de tenuitvoerlegging van deze uitspraak in verzekering en/of voorlopige hechtenis doorgebracht bij de uitvoering van de opgelegde gevangenisstraf geheel in mindering zal worden gebracht. 

Gelast de teruggave van de inbeslaggenomen en nog niet teruggegeven personenauto merk Alfa Romeo met kenteken FF-LT-88.

Verklaart niet bewezen hetgeen aan verdachte meer of anders is telastegelegd dan het bewezenverklaarde en spreekt verdachte daarvan vrij. 

Wijst de vordering van de benadeelde partij [naam benadeelde partij] wonende aan de [adres en woonplaats] toe en veroordeelt verdachte mitsdien - samen met zijn mededaders of wanneer die mededaders niet betalen alleen - tot betaling aan deze benadeelde partij van een bedrag van ƒ 28500 (zegge: tweehonderd en vijf en tachtig gulden) met veroordeling tevens van verdachte in de kosten door de benadeelde partij tot op heden gemaakt en ten behoeve van de tenuitvoerlegging van deze uitspraak alsnog te maken tot heden begroot op nihil.

Legt aan verdachte de verplichting op aan de staat ten behoeve van het slachtoffer [benadeelde partij] te betalen een som geld ten bedrage van ƒ 9500  (zegge: vijf en negentig gulden) bij gebreke van betaling en verhaal te vervangen door hechtenis voor de duur van een dag met dien verstande dat de toepassing van de vervangende hechtenis de hiervoor opgelegde verplichting niet opheft.

Bepaalt daarbij dat indien verdachte heeft voldaan aan de verplichting tot betaling aan de Staat van een bedrag van ƒ 9500 ten behoeve van het slachtoffer [benadeelde partij] daarmee de verplichting van verdachte om aan de benadeelde partij dit deel van het toegewezen bedrag te betalen komt te vervallen en vice versa dat indien verdachte - al dan niet samen met zijn mededaders - aan de benadeelde partij een bedrag van ƒ 28500 heeft betaald daarmee de verplichting tot betaling aan de Staat van het opgelegde bedrag van ƒ 9500  komt te vervallen.

Wijst de vordering van de benadeelde partij [naam benadeelde partij] wonende aan de [adres en woonplaats] toe en veroordeelt verdachte mitsdien - samen met zijn mededaders of wanneer die mededaders niet betalen alleen - tot betaling aan deze benadeelde partij van een bedrag van ƒ 59808 (zegge: vijfhonderd acht en negentig gulden en acht cent) met veroordeling tevens van verdachte in de kosten door de benadeelde partij tot op heden gemaakt en ten behoeve van de tenuitvoerlegging van deze uitspraak alsnog te maken tot heden begroot op nihil.

Legt aan verdachte de verplichting op aan de staat ten behoeve van het slachtoffer [benadeelde partij] te betalen een som geld ten bedrage van ƒ 19936 (zegge: honderd en negen en negentig gulden en zes en dertig cent) bij gebreke van betaling en verhaal te vervangen door hechtenis voor de duur van drie dagen met dien verstande dat de toepassing van de vervangende hechtenis de hiervoor opgelegde verplichting niet opheft.

Bepaalt daarbij dat indien verdachte heeft voldaan aan de verplichting tot betaling aan de Staat van een bedrag van ƒ 19936 ten behoeve van het slachtoffer [benadeelde partij] daarmee de verplichting van verdachte om aan de benadeelde partij dit deel van het toegewezen bedrag te betalen komt te vervallen en vice versa dat indien verdachte - al dan niet samen met zijn mededaders - aan de benadeelde partij een bedrag van ƒ 59808 heeft betaald daarmee de verplichting tot betaling aan de Staat van het opgelegde bedrag van ƒ 19936 komt te vervallen.

Beslissing op de vordering na voorwaardelijke veroordeling onder parketnummer 17/080156-00.

Gelast het verrichten van onbetaalde arbeid ten algemenen nutte voor de duur van 100 uren in plaats van de last tot tenuitvoerlegging van gevangenisstraf voor de duur van twee maanden oorspronkelijk opgelegd bij vonnis van de meervoudige strafkamer te Leeuwarden d.d. 8 juni 1999. 

Stelt de termijn binnen welke de arbeid nadat deze uitspraak onherroepelijk is geworden moet aanvangen op 6 maanden. Stelt de termijn binnen welke de arbeid na aanvang dient te worden verricht op 6 maanden. Bepaalt de aard van de verrichten werkzaamheden op onderhoud huishoudelijk administratief of soortgelijk aan deze dan wel op een combinatie daarvan.


Dit vonnis is gewezen door mr. P.J. Duinkerken voorzitter mr. I.M. Dölle en mr. H.R. Bax rechters bijgestaan door mr. I. de Bruin griffier en uitgesproken ter openbare terechtzitting van deze rechtbank op 12 december 2000.
Mr. Bax is buiten staat dit vonnis mede te ondertekenen.

