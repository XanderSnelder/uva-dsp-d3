

Parketnummer: 400.00062/18
Uitspraak:  	13 september 2018		Tegenspraak




Vonnis van dit Gerecht 


in de strafzaak tegen de verdachte:




[verdachte]

geboren op [geboortedatum] op [geboorteland]
wonende in [woonplaats] [adres].




Onderzoek van de zaak




Het onderzoek ter openbare terechtzitting heeft plaatsgevonden op 
23 augustus 2018. De verdachte is verschenen bijgestaan door zijn raadsman 
mr. A.T.C. Nicolaas advocaat op Bonaire.  



De officier van justitie mr. A.A.E. Martis heeft ter terechtzitting gevorderd dat het Gerecht het ten laste gelegde feit bewezen zal verklaren en de verdachte daarvoor zal veroordelen tot een gevangenisstraf voor de duur van negen maanden waarvan vier maanden voorwaardelijk met een proeftijd van drie jaren en met aftrek van voorarrest.



Haar vordering behelst voorts de onttrekking aan het verkeer van de onder de verdachte inbeslaggenomen verdovende middelen.



De raadsman heeft verweer gevoerd. 




Tenlastelegging




Aan de verdachte is ten laste gelegd:



dat hij
op of omstreeks 27 maart 2018 
op het eiland Bonaire en/of naar Nederland
tezamen en in vereniging met en ander of anderen althans alleen
al dan niet opzettelijk heeft ingevoerd en/of uitgevoerd en/of doorgevoerd in de zin van artikel 1 lid 2 en/of 1 lid 3 van de Opiumwet 1960 BES (ongeveer) 405 gram althans een hoeveelheid cocaïne althans van enige bereiding van cocaïne zijnde een middel als bedoeld in artikel 1 van de Opiumwet 1960 BES.




Voorvragen




Het Gerecht stelt vast dat de dagvaarding geldig is dat het bevoegd is tot kennisneming van de zaak dat het openbaar ministerie ontvankelijk is in zijn vervolging en dat er geen redenen zijn voor schorsing van de vervolging.




Bewezenverklaring




Het Gerecht acht - op grond van de hierna aan dit vonnis toe te voegen aanvulling bevattende de bewijsmiddelen en de nadere bewijsoverwegingen in onderling verband en samenhang beschouwd - wettig en overtuigend bewezen dat de verdachte het ten laste gelegde feit heeft begaan met dien verstande:



dat hij
op of omstreeks 27 maart 2018 
op het eiland Bonaire en/of naar Nederland

tezamen en in vereniging met en ander of anderen althans alleen
al dan niet opzettelijk heeft ingevoerd en/of uitgevoerd en/of doorgevoerd in de zin van artikel 1 lid 2 en/of 1 lid 3 van de Opiumwet 1960 BES (ongeveer) 405 gram cocaïne althans een hoeveelheid cocaïne althans van enige bereiding van cocaïne zijnde cocaïne een middel als bedoeld in artikel 1 van de Opiumwet 1960 BES.



Het Gerecht acht niet bewezen hetgeen de verdachte meer of anders is ten laste gelegd dan hierboven is bewezen verklaard zodat hij daarvan zal worden vrijgesproken.



De in de tenlastelegging voorkomende taal- en/of schrijffouten zijn verbeterd (cursief). De verdachte is daardoor niet geschaad in de verdediging.




Bewijsoverwegingen




De verdachte heeft door het aannemen van drie potjes met inhoud van een (gestelde) vreemde met het verzoek om deze mee te nemen naar Nederland zonder naar de herkomst en het doel ervan door te vragen en zonder (nader) onderzoek te doen naar de inhoud van de potjes bewust de aanmerkelijke kans aanvaard dat de potjes verdovende middelen zouden bevatten. Door te handelen zoals hij heeft gehandeld heeft de verdachte op zijn minst voorwaardelijk opzet gehad op de uitvoer van cocaïne. Immers is het een feit van algemene bekendheid dat vanuit Bonaire cocaïne (afkomstig uit één van de in nabijheid gelegen bronlanden) naar Nederland wordt vervoerd. Dat de verdachte er niet van te voren van op de hoogte is geweest dat hij vanuit Bonaire drugs naar Nederland zou moeten vervoeren en pas op het laatste moment de potjes heeft gekregen en zich om de een of andere reden genoodzaakt zou hebben gevoeld om die aan en mee te nemen doet aan het voorgaande niet af. Derhalve kan de tenlastegelegde uitvoer van cocaïne wettig en overtuigend bewezen worden verklaard.  




Strafbaarheid  en kwalificatie van het bewezen verklaarde




Het bewezen verklaarde levert op:



Opzettelijk handelen in strijd met artikel 3 lid 1 onder A van de Opiumwet 1960 BES.



Er zijn geen feiten of omstandigheden aannemelijk geworden die de strafbaarheid van het bewezen verklaarde uitsluiten.




Strafbaarheid van de verdachte




Er zijn geen feiten of omstandigheden aannemelijk geworden die de strafbaarheid van de verdachte uitsluiten. De verdachte is daarom strafbaar voor het hiervoor bewezen verklaarde.




Oplegging van straf 




Bij de bepaling van de op te leggen straf wordt gelet op de aard en de ernst van hetgeen bewezen is verklaard op de omstandigheden waaronder het bewezen verklaarde is begaan op de mate waarin de gedraging aan de verdachte te verwijten is en op de persoon van de verdachte zoals een en ander bij het onderzoek ter terechtzitting naar voren is gekomen. Daarbij wordt rekening gehouden met de ernst van het bewezen verklaarde in verhouding tot andere strafbare feiten zoals die onder meer tot uitdrukking komt in de hierop gestelde wettelijke strafmaxima en in de straffen die voor soortgelijke feiten worden opgelegd. Meer in het bijzonder heeft het Gerecht het volgende in aanmerking genomen.



De verdachte heeft zich schuldig gemaakt aan de uitvoer van cocaïne. De verspreiding van en handel in cocaïne gaat vaak gepaard met vele andere vormen van criminaliteit waaronder het plegen van strafbare feiten van uiteenlopende aard door de gebruikers ter financiering van hun behoefte aan deze stof. Het gaat hier om een stof die zeer verslavend en zeer schadelijk is voor de gezondheid met alle gevolgen voor de gebruikers en de maatschappij van dien. De verdachte heeft door zijn handelen bijgedragen aan de nadelige gevolgen die drugshandel met zich meebrengt. 



Gelet op de aard en ernst van het feit is oplegging van een vrijheidsontnemende straf op zich geïndiceerd. Het Gerecht neemt bij de bepaling van de straf als uitgangspunt de uitvoer van 324 gram cocaïne zijnde 80% van het brutogewicht (405 gram cocaïne in pastavorm). 



Bij de oplegging van de straf heeft het Gerecht rekening gehouden met de straffen die voor dit soort feiten worden opgelegd. Het Gerecht heeft voorts rekening gehouden met de persoonlijke omstandigheden van de verdachte zoals daarvan is gebleken uit de over hem opgemaakte rapportages alsmede het feit dat hij niet eerder is veroordeeld voor soortgelijke feiten. Een deel van de vrijheidsbenemende straf zal het Gerecht dan ook voorwaardelijk opleggen en daaraan een proeftijd van drie jaren verbinden. Hiermee wordt de verdachte ingescherpt zich gedurende de proeftijd niet opnieuw schuldig te maken aan strafbare feiten.




In beslag genomen voorwerpen




Het Gerecht zal niet overgaan tot de onttrekking aan het verkeer van de inbeslaggenomen cocaïne  omdat ingevolge artikel 11 lid 6 van de Opiumwet ook dit middel van rechtswege in eigendom aan het openbaar lichaam Bonaire komt te vervallen.




Toepasselijke wettelijke voorschriften




De op te leggen straf is behalve op het reeds aangehaalde wettelijk voorschrift gegrond op de artikelen 17a 17b 17c en 31 van het Wetboek van Strafrecht BES en artikel 11 van de Opiumwet 1960 BES zoals deze luidden ten tijde van het bewezen verklaarde. 




BESLISSING


Het Gerecht:



verklaart wettig en overtuigend bewezen dat de verdachte het onder 1 ten laste gelegde feit heeft begaan; 



verklaart niet bewezen hetgeen aan de verdachte meer of anders is ten laste gelegd en spreekt hem daarvan vrij;



kwalificeert het bewezen verklaarde als hiervoor omschreven;



verklaart het bewezen verklaarde strafbaar en de verdachte daarvoor strafbaar;



veroordeelt de verdachte tot een gevangenisstraf voor de duur van negen (9) maanden met bevel dat van deze straf een gedeelte groot vier (4)  maanden niet ten uitvoer zal worden gelegd tenzij de rechter later anders mocht gelasten op grond dat veroordeelde voor het einde van de op drie (3) jaren bepaalde proeftijd zich aan een strafbaar feit heeft schuldig gemaakt;



beveelt dat de tijd die door de verdachte voor de tenuitvoerlegging van deze uitspraak in verzekering en in voorlopige hechtenis is doorgebracht bij de tenuitvoerlegging van de opgelegde gevangenisstraf in mindering wordt gebracht;



heft op het geschorste bevel tot voorlopige hechtenis.



Dit vonnis is gewezen door de rechter mr. G. Edelenbos bijgestaan door 
mr. M.D.M. Connor zittingsgriffier en op 13 september 2018 in tegenwoordigheid van de griffier uitgesproken ter openbare terechtzitting van het Gerecht op Bonaire.








uitspraakgriffier:


