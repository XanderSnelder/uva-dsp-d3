

7 november 2000
Strafkamer
nr. 01227/99



Hoge Raad der Nederlanden
Arrest

 

op het beroep in cassatie tegen een arrest van het Gerechtshof te Arnhem van 
10 december 1998 alsmede tegen alle op de terechtzitting van dit Hof gegeven 
beslissingen in de strafzaak tegen:



[Verdachte] geboren te [geboorteplaats] op [geboortedatum] 1967 wonende te 
[woonplaats].


1. De bestreden einduitspraak


Het Hof heeft in hoger beroep - met vernietiging van een von-nis van de 
Politierechter in de Arron-disse-ments-rechtbank te Zwolle van 10 november 1997 - 
de verdachte ter zake van "opzettelijk handelen in strijd met een in artikel 3 
eerste lid onder C van de Opiumwet gegeven verbod" veroordeeld tot een 
geldboete van vijfhonderd gulden subsidiair tien dagen hechtenis met verbeurd-
verklaring en onttrekking aan het verkeer zoals in het arrest omschreven.


2. Geding in cassatie


Het beroep is ingesteld door de verdachte. Namens deze heeft mr. L. de Leon 
advocaat te Utrecht bij schriftuur middelen van cassatie voorgesteld. De schriftuur 
is aan dit arrest gehecht en maakt daarvan deel uit.
De waarnemend Advocaat-Generaal Keijzer heeft geconcludeerd dat de Hoge 
Raad de bestreden uitspraak zal vernietigen en de zaak zal verwijzen naar het 
Gerechtshof te Leeuwarden teneinde op het bestaande hoger beroep opnieuw te 
worden berecht en afgedaan.


3. Beoordeling van het eerste middel


3.1. Naar de Hoge Raad begrijpt beoogt het middel te klagen over ’s Hofs 
verwerping van het verweer dat het Openbaar Ministerie niet-ontvankelijk in de 
strafvervolging dient te worden verklaard wegens schending van het 
vertrouwensbeginsel.



3.2. Het proces-verbaal van de terechtzitting in hoger beroep houdt voor wat betreft 
het door de verdediging gevoerde verweer in:



“Het openbaar ministerie doorkruist door in de onderhavige zaak te vervolgen het 
volgens de landelijke richtlijn geldend algemeen gedoogbeleid ten aanzien van 
coffeeshops. In deze richtlijn is immers bepaald dat in beginsel niet strafrechtelijk 
zal worden opgetreden tegen coffeeshops met een handelsvoorraad beneden de 
500 gram. Uit het proces-verbaal blijkt niet dat in de gemeente Kampen is 
geopteerd voor de zogenaamde nul-optie. De drugsnota die de gemeente Kampen 
in de zomer van 1997 had zullen publiceren is nog niet verschenen. Nu de
gemeente Kampen niet zichtbaar voor de nul-optie heeft gekozen is de algemene 
richtlijn van toepassing en aangezien is voldaan aan de voorwaarden waaronder 
niet strafrechtelijk zal worden opgetreden dient het openbaar ministerie in zijn 
vervolging niet-ontvankelijk te worden verklaard. 
Mijn cliënt houdt zich aan het landelijk gedoogbeleid. Hij heeft zijn coffeeshop 
sinds 18 december 1996 ongehinderd kunnen blijven exploiteren en daaruit mag 
een “gedogen” worden afgeleid”.


3.3. In zijn arrest heeft het Hof dit verweer als volgt verworpen:


“De raadsman heeft de ontvankelijkheid van de officier van justitie in zijn vervolging 
bestreden op grond dat de vervolging het volgens de landelijke richtlijn geldende 
gedoogbeleid zou doorkruisen. 
Het hof verenigt zich daarmee niet. Er bestaat geen landelijk gedoogbeleid ten 
aanzien van de exploitatie van zogenaamde coffeeshops. De landelijke richtlijn 
(waarmee kennelijk bedoeld is de “Richtlijnen voor het opsporings- en 
strafvorderingsbeleid inzake strafbare feiten van de Opiumwet” hierna “de 
richtlijnen”) geeft in haar inleiding integendeel met zoveel woorden aan dat het 
beleid met betrekking tot de coffeeshops wordt bepaald in het lokale 
driehoeksoverleg.
Voorzover de richtlijnen al iets gedogen is dat niet de exploitatie van coffeeshops 
maar de vaststelling van lokaal gedoogbeleid. Onder bepaalde voorwaarden 
(waarvan het hof aanneemt dat verdachte eraan voldoet) zal volgens punt 3.3 van 
de richtlijnen niet strafrechtelijk worden opgetreden tegen coffeeshops die op 
grond van het lokale driehoeksoverleg worden gedoogd.
Aan die laatste voorwaarde is in elk geval niet voldaan. Van de zijde van het 
openbaar ministerie is betoogd dat het lokale driehoeksoverleg te Kampen tot een 
nul-optie is gekomen. Van de zijde van de verdediging is dat bestreden met het 
betoog dat van die nul-optie dan toch iets gepubliceerd zou moeten zijn. Wat 
daarvan ook zij de verdediging heeft niet aangevoerd en er is ook geen enkele 
andere reden voor de veronderstelling dat te Kampen een beleid vastgesteld zou 
zijn op grond waarvan de onderhavige coffeeshop gedoogd zou worden. Bij 
gebreke daarvan verzetten de richtlijnen zich niet tegen de onderhavige vervolging.
De verdediging heeft nog aangevoerd dat te Kampen feitelijk een gedoogbeleid 
geldt nu verdachte zijn coffeeshop sinds 18 december ongehinderd heeft kunnen 
blijven exploiteren. Daaruit mag volgens de verdediging een “gedogen” worden 
afgeleid. Ook daarmee verenigt het hof zich niet. Met de onderhavige vervolging 
heeft het openbaar ministerie duidelijk te kennen gegeven dat het verdachtes 
coffeeshop helemaal niet wenst te gedogen en aan die duidelijkheid wordt niet 
afgedaan door het feit dat men in afwachting op een eindbeslissing op die 
vervolging geen verdere maatregelen heeft genomen”.



3.4 Op grond van het onder 3.3 overwogene moet er in cassatie van worden 
uitgegaan dat de gemeente Kampen geen beleid heeft vastgesteld met betrekking 
tot het gedogen van de handel in soft drugs in zogenaamde coffeeshops.



3.5. De hier toepasselijke “Richtlijnen opsporings- en vervolgingsbeleid strafbare 
feiten Opiumwet” (Stcrt. 1996 nr. 187) hierna aan te duiden als de richtlijnen 
luiden voorzover nu van belang als volgt: 



"In de derde plaats is de richtlijn aangepast op het punt van de coffeeshops. 
(Behalve ...) is thans nadrukkelijker dan voorheen aangegeven dat het beleid met 
betrekking tot de coffeeshops wordt bepaald in het lokale driehoeksoverleg 
uiteraard binnen de kaders van de richtlijn. Dat kan ook inhouden dat in een 
bepaalde gemeente in het geheel geen coffeeshops worden gedoogd. Als 
coffeeshops zich toch in de gemeente vestigen kan het OM optreden ook als de 
AHOJ-G criteria niet overtreden worden. Overigens is het niet zo dat de lokale 
nuloptie door optreden van het OM alleen gehandhaafd dient te worden. 
(...)
In de inleiding is al opgemerkt dat in het lokale driehoeksoverleg kan worden 
afgesproken dat in een bepaalde gemeente in het geheel geen coffeeshops
worden gedoogd.
Het OM werkt bij de totstandkoming en handhaving van lokaal coffeeshopbeleid 
samen met de lokale autoriteiten. In het kader van een in de lokale driehoek 
gezamenlijk uit te werken integraal beleid ten aanzien van coffeeshops dient tot 
een evenwichtige inzet van de verschillende beheersinstrumenten te worden 
gekomen.
Een actieve rol vanuit het OM geeft het signaal dat justitie het belang van de 
aanpak onderschrijft de bestuurlijke aanpak strafrechtelijk ondersteunt en haar 
eigen verantwoordelijkheid daarin neemt.
(...)
Als de driehoek heeft gekozen voor de zogenoemde nuloptie kan ook zonder 
overschrijding van bovenstaande criteria strafrechtelijk worden opgetreden tegen 
coffeeshops die zich toch in de gemeente vestigen. Het sluiten van een 
coffeeshop is voorbehouden aan het lokale bestuur”.



3.6. De richtlijnen houden in dat in het kader van in het zogenaamde 
driehoeksoverleg uit te werken beleid per gemeente kan worden besloten onder 
bepaalde in de richtlijnen aangeduide voorwaarden niet strafrechtelijk op te treden 
tegen coffeeshops. Nu de richtlijnen te dien aanzien niets inhouden moet worden 
aangenomen dat bij gebreke van een dergelijk gedoogbeleid wel strafrechtelijk kan 
worden opgetreden tegen coffeeshops ongeacht op welk tijdstip die in de 
gemeente zijn gevestigd. Daarbij maakt het geen verschil of die coffeeshops zich 
houden aan de in de richtlijnen aangeduide voorwaarden. Die spelen pas een rol 
als besloten is coffeeshops te gedogen. Door te overwegen als hiervoor onder 3.3 
weergegeven heeft het Hof een en ander niet miskend. Daarom faalt het middel 
dat van een tegengestelde opvatting uitgaat. 


4. Beoordeling van het tweede middel


Het middel klaagt over een beslissing tot ontneming van wederrechtelijk verkregen 
voordeel. Een dergelijke beslissing komt evenwel in de bestreden uitspraak niet 
voor zodat het middel bij gebrek aan feitelijke grondslag niet tot cassatie kan 
leiden.


5. Slotsom


Nu de middelen niet tot cassatie kunnen leiden terwijl de Hoge Raad ook geen 
grond aanwezig oordeelt waarop het bestreden arrest ambtshalve zou behoren te 
worden vernietigd moet het beroep worden verworpen.


6. Beslissing

De Hoge Raad verwerpt het beroep.


Dit arrest is gewezen door de vice-president W.J.M. Davids als voor-zit-ter en de 
raadsheren F.H. Koster A.M.M. Orie J.P. Balkema en B.C. de Savornin Lohman 
in bijzijn van de griffier S.P. Bakker en uitgesproken op 7 november 2000.

