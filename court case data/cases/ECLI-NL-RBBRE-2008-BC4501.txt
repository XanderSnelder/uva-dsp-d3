
RECHTBANK BREDA

Sector strafrecht

parketnummer: 02/811308-06 

vonnis van de meervoudige kamer d.d. 7 februari 2008

in de strafzaak tegen


[verdachte]
geboren [datum en plaats]
wonende [adres]
raadsman mr. J.H.L.C.M. Kuijpers advocaat te ’s-Hertogenbosch.
1	Onderzoek van de zaak
De zaak is inhoudelijk behandeld op de zitting van 24 januari 2008 waarbij de officier van justitie mr. Zonneveld en de verdediging hun standpunten kenbaar hebben gemaakt.
2	De tenlastelegging
De tenlastelegging is gewijzigd overeenkomstig artikel 313 van het wetboek van strafvordering. Deze is als bijlage aan dit vonnis gehecht.
De verdenking komt er kort en feitelijk weergegeven op neer dat verdachte:



feit 1: lid was van een criminele organisatie;
feit 2: met anderen gedurende ruim anderhalf jaar amfetamine en/of MDMA heeft bereid en daarin heeft gehandeld;
feit 3: met anderen op 29 augustus 2006 in België MDMA amfetamine en XTC-pillen in bezit had;
feit 4: met anderen heeft voorbereid en heeft gezorgd dat in een laboratorium in België amfetamine en/of MDMA werd geproduceerd;
feit 5: met anderen in Nederland en België zonder vergunning chemicaliën in bezit heeft gehad;
feit 6: van misdrijf afkomstig geld heeft witgewassen;
feit 7: op 29 augustus 2006 23 patronen van een vuurwapen in bezit had.
3	De voorvragen
De dagvaarding is geldig.
De rechtbank is bevoegd.
De officier van justitie is ontvankelijk in de vervolging. 
Er is geen reden voor schorsing van de vervolging.
4	De beoordeling van het bewijs
4.1	Het standpunt van de officier van justitie
De officier van justitie acht wettig en overtuigend bewezen dat verdachte de feiten 1 t/m 5 (mede) heeft begaan en baseert zich daarbij op het navolgende.
= De ontmanteling van een laboratorium op 29 augustus 2006 in het pand Vogelweide 1 te Klein Horendonk (B) en de daar aangetroffen synthetische drugs;
= De bekennende verklaringen van [mededader 1] welke als de laborant van de organisatie kan worden beschouwd;
= De omstandigheid dat die verklaringen worden gesteund door observaties een geplaatst peilbaken en de bij de organisatie aangetroffen communicatiemiddelen (buzzers en GSM’s);
= De verklaringen van [mededader 2] en [mededader 3] welke de verklaringen van [mededader 1] op essentiële punten ondersteunen;
= De bij de verdachten en bij anderen aangetroffen goederen alsmede
= De technische onderzoeken.



De officier van justitie acht eveneens bewezen dat verdachte geld heeft witgewassen gelet op de bij hem aangetroffen (vreemde) valuta in samenhang met de verklaring van [mededader 1].
Tot slot acht de officier van justitie ook het voorhanden hebben van patronen van een vuurwapen (feit 7) bewezen.
4.2	Het standpunt van de verdediging
De verdediging is van mening dat de rechtbank niet tot een bewezenverklaring van de feiten 1 t/m 5 kan komen. De raadsman wijst daarbij op het volgende.
Het voorhanden bewijs is alleen afkomstig van de verklaringen van [mededader 1] maar deze heeft belastende verklaringen afgelegd om daarmee zichzelf te ontlasten. Niet verdachte en [verdachte] zijn de initiatoren maar [mededader 1] zelf. Deze was al eerder in een ander onderzoek (genaamd Fox) naar de productie van synthetische drugs bekend geworden en het was juist [mededader 1] die veel geld aan die productie verdiende aldus de raadsman.
De verklaringen van [mededader 1] zijn dus niet betrouwbaar. Bovendien vinden zij geen steun in de overige bewijsmiddelen nu [mededader 1] de waarnemingen uit observaties en geplaatste peilbakens “inkleurde”. Zonder die inkleuring had het hele onderzoek tot niets geleid. 
[mededader 1] heeft dus aantoonbaar gelogen en gemanipuleerd en zijn verhaal vindt geen steun in objectieve bewijsmiddelen. Er dient dus vrijspraak te volgen voor de feiten 1 t/m 5.
Voor het aangetroffen geld heeft verdachte een afdoende verklaring. Dit was volgens de raadsman afkomstig van zijn bedrijf. Ook hiervoor bepleit de raadsman vrijspraak.
Met betrekking tot de aangetroffen patronen heeft de verdediging geen verweer gevoerd.
4.3	Het oordeel van de rechtbank
Gelet op hetgeen in deze zaak of in een van de daarmee samenhangende zaken naar voren is gebracht over de betrouwbaarheid van de verklaring van [mededader 1] heeft de rechtbank bij de beoordeling van de diverse zaken allereerst in het bijzonder daaraan aandacht besteed. 
De rechtbank stelt vast dat de verklaring van [mededader 1] op veel punten door andere bewijsmiddelen wordt ondersteund. Daarbij constateert de rechtbank dat [mededader 1] over diverse zaken die het laboratorium in België en daarmee samenhangende zaken betreffen heeft verklaard zonder dat hij wist welke bewijzen er precies tegen hem en zijn mededaders lagen. 
De rechtbank noemt uit de vele bewijsmiddelen die de verklaring van [mededader 1] ondersteunen de volgende:
-	De afleveringen die [mededader 1] met zijn Toyota [kenteken] in Harderwijk heeft gedaan volgens hem in opdracht van [verdachte] worden bevestigd door 3 observaties in Harderwijk waarbij 2x is gezien dat [mededader 1] een witte zak uit zijn auto heeft genomen.
-	[mededader 1] verklaart dat hij het pand aan de Vogelweide in België al had gehuurd ruim voordat de productie door hem eind 2005/begin 2006 werd begonnen en dat hij de aceton en de methanol voor de productie aangeleverd kreeg van [mededader 2]. Dat onderdeel vindt steun in de verklaring van [mededader 2] dat hij begin 2006 met de levering van aceton aan [mededader 1] is begonnen. 
-	Hetgeen [mededader 2] verklaart over de afleverplaatsen stemt overeen met wat [mededader 1] daarover verklaart. 
-	De aanwezigheid van [mededader 5] bij de aflevering van aceton en methanol wordt bevestigd door [mededader 2].
-	De verklaring van [mededader 1] dat hij één keer aceton heeft opgehaald bij [mededader 2] thuis wordt na een ontkenning door [mededader 2] in 2e instantie door [mededader 2] bevestigd. 
-	Dat er bij Woestenberg wel eens een auto werd gehuurd wordt bevestigd door [mededader 2] die verklaart dat op verzoek van [verdachte] te hebben gedaan. 
-	Dat een ander dan [mededader 1] degene is die opdrachten gaf inzake de levering van aceton en methanol wordt bevestigd door [mededader 2] die verklaart dat hij van een ander dan [mededader 1] opdracht kreeg om grondstoffen te leveren.
-	De verklaring van [mededader 1] dat [verdachte] en [mededader 4] bij het laboratorium betrokken zijn wordt voor wat betreft [verdachte] bevestigd door de observaties en door de gegevens naar voren komend uit het geplaatste baken. Uit de gegevens van het baken blijkt dat de Toyota van [mededader 1] kort voor en na een rit naar de Vogelweide in België werd gezien bij het adres van [verdachte] terwijl tijdens de observaties werd gezien dat [mededader 1] bij [verdachte] naar binnen ging. 
-	Voor wat betreft [mededader 4] wordt zijn betrokkenheid onder andere bevestigd door de observatie op 8 juni waarbij wordt geconstateerd dat er 7 plastic vuilniszakken worden overgeladen van de Toyota van [mededader 1] in een Mercedes Vito waarvan [mededader 4] op dat moment de bestuurder was. 
-	De door [mededader 1] beschreven wijze van aflevering van het gereed product in grijze vuilniszakken stemt overeen met de observatie op 8 juni 2006. 
-	De aflevering volgens [mededader 1] van producten op de camping waar [mededader 3] verbleef vindt steun in de gegevens verkregen van het geplaatste baken.
-	De verklaring van [mededader 1] dat [mededader 3] goederen voor het laboratorium opsloeg op adressen van familie van [getuige] vindt steun in de verklaring van 
[getuige 2] dat [mededader 3] gedurende de maanden juni of juli 2006 de beschikking 
had over een sleutel van de poort van het toegangshek en de garage bij hun woning 
aan de [adres] en in de gegevens van het geplaatste baken waaruit blijkt 
dat de Toyota van [mededader 1] op 3 juli bij voornoemd adres heef stilgestaan. 
-	Dat [mededader 5] weet heeft gehad van het laboratorium in België wordt bevestigd door zijn verklaring op 25 juni 2007 waarin hij zegt: “Ik ben wel eens in de kelder geweest maar daar wens ik niet over te praten” en vindt steun in de observaties waaruit blijkt dat hij met [mededader 1] naar de Vogelweide ging toen de productie daar al aan de gang was. 
-	Het gebruik van buzzers door [mededader 1] en de mededaders vindt steun in de bij enkele van de mededaders van [mededader 1] aangetroffen buzzers en in de bij hen gevonden briefjes waarop de afkortingen staan die door [mededader 1] worden genoemd. Verder in de verklaringen van [mededader 5] en [verdachte] dat zij de bij hen aangetroffen buzzer van [mededader 1] hebben gekocht of gekregen. Tenslotte in de verklaringen afgelegd over de door de mededaders van [mededader 1] gebruikte bijnaam of de wijze van uitspreken van hun naam die overeenstemt met de op notities aangetroffen afkortingen. 
Hieruit en uit ander ondersteunend bewijs blijkt dat de verklaring van [mededader 1] zowel op detail als op hoofdlijnen aansluit bij de aanwezige bewijsmiddelen






Hiernaast neemt de rechtbank in haar overweging mee dat [mededader 1] niet van meet af aan [verdachte] [mededader 4] [mededader 3] en [mededader 5] als betrokkenen bij het lab heeft aangewezen maar eerst in de loop van de verhoren in toenemende mate is gaan verklaren over de rol van elk van hen. Daarbij heeft [mededader 1] niet steeds alle verdachten in gelijke mate beschuldigd maar een duidelijk onderscheid in de diverse rollen gemaakt. 
Dat heeft hij ook gedaan op momenten dat hij alle mededaders als betrokken bij een bepaalde handeling had kunnen noemen. [mededader 1] was er naar het oordeel van de rechtbank dan ook niet op uit alle mededaders zoveel als mogelijk bij het laboratorium te betrekken en hun aandeel daarin zo groot mogelijk af te schilderen. De rechtbank noemt als voorbeelden:
-	De aangetroffen container aan de [adres];
-	De aanwezigheid van de mededaders in het laboratorium.
Daarbij is steeds specifiek aangeven welke mededader erbij betrokken was. 
Dit sterkt de rechtbank in haar overtuiging dat [mededader 1] naar waarheid heeft verklaard nu hij daarmee op bepaalde momenten zijn mededaders ook heeft ontlast. 


Dat deze verklaring door [mededader 1] zou zijn afgelegd omdat hij ruzie had met [verdachte] of omdat hij [mededader 4] niet mocht acht de rechtbank gelet op de daarvoor door de mededaders aangevoerde reden niet geloofwaardig. Bovendien is niet te begrijpen waarom [mededader 1] dan over de rol van elk van hen heeft verklaard zoals hij heeft gedaan en ook wordt daarmee niet verklaarbaar waarom [mededader 1] ook [mededader 3] heeft beschuldigd.

Gelet op vorenstaande acht de rechtbank de totale verklaring van [mededader 1] betrouwbaar en geloofwaardig. De rechtbank zal de verklaring dan ook in haar geheel gebruiken voor het bewijs. Op grond daarvan en op grond van de aanwezige bewijsmiddelen waarvan er een aantal hiervoor zijn weergegeven acht de rechtbank de feiten 1 t/m 5 wettig en overtuigend bewezen. 

Ook feit 6 acht de rechtbank wettig en overtuigend bewezen. Verdachte bleek een ongebruikelijk bedrag aan vreemde valuta en aan Euro’s voorhanden te hebben en heeft de herkomst daarvan onvoldoende kunnen verklaren. Dit in samenhang met de verklaring welke [mededader 1] heeft afgelegd over het vele criminele geld dat verdachte had en de omstandigheid dat de verklaring van de echtgenote van verdachte niet strookt met de aangetroffen bedragen acht de rechtbank voldoende om verdachte te beschouwen als witwasser van crimineel geld.


Feit 7 wordt door verdachte erkend en kan dus eveneens bewezen worden verklaard.
4.4	De bewijsmiddelen
Indien hoger beroep wordt ingesteld zullen de bewijsmiddelen worden uitgewerkt en opgenomen in een bijlage die aan het vonnis wordt gehecht.
4.5	De bewezenverklaring
De rechtbank acht wettig en overtuigend bewezen dat verdachte 



1.
in de periode van 17 december 2004 tot en met 29 augustus 2006  in Nederland en in Klein Horendonk (België) tezamen en in vereniging met  anderen heeft deelgenomen aan een organisatie te weten een samenwerkingsverband tussen verdachte en[mededader 4] en[mededader 3]  en [mededader 2] en N. [mededader 5] welke organisatie tot oogmerk had het plegen van misdrijven te weten:
- het opzettelijk bereiden bewerken verwerken verkopen afleveren verstrekken of vervoeren  van middelen vermeld op de bij de Opiumwet behorende lijst I (synthetische harddrugs) en
- het plegen van strafbare voorbereidingshandelingen in verband met het opzettelijk binnen het grondgebied van Nederland brengen en/of bereiden bewerken verwerken verkopen afleveren verstrekken of vervoeren  van  middelen vermeld op de bij de Opiumwet behorende lijst I (synthetische harddrugs) ;
2.
op tijdstippen in de periode van 17 december 2004 tot  29 augustus 2006 te Klein Horendonk  (België) en binnen het arrondissement Breda  tezamen en in vereniging met anderen  (telkens) opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd  handelshoeveelheden  van een materiaal bevattende amfetamine en/of MDMA en/of MDA zijnde amfetamine en MDMA en MDA  middelen als bedoeld in de bij de Opiumwet behorende lijst I ;



3.
op  29 augustus 2006 te Klein Horendonk (te België) tezamen en in vereniging met  anderen (in een perceel aan de Vogelweide 1) opzettelijk aanwezig heeft gehad ongeveer 150 kilogram  van een materiaal bevattende MDMA en/of MDA en ongeveer 30 kilogram van een materiaal bevattende amfetamine en ongeveer 3500 tabletten van een materiaal bevattende  MDMA 
zijnde MDMA en MDA en amfetamine telkens een middel als bedoeld in de bij de Opiumwet behorende lijst I ;



4.
op  tijdstippen in de periode van 17 december 2004 tot en met 29 augustus 2006 te Sint Willebrord gemeente Rucphen en op andere plaatsen in Nederland en te Klein Horendonk  (België) tezamen en in vereniging met  anderen om een feit bedoeld in het derde of vierde lid van artikel 10 van de Opiumwet te weten het opzettelijk bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van middelen vermeld op de bij de Opiumwet behorende lijst I (synthetische harddrugs) voor te bereiden en/of te bevorderen 
-  (telkens) een of meer anderen heeft getracht te bewegen om die feiten te plegen en/of te doen plegen en/of mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en
-  zich en anderen (telkens) gelegenheid middelen en/of inlichtingen tot het plegen van die feiten heeft getracht te verschaffen en
-  (telkens) voorwerpen en/of vervoermiddelen en/of stoffen en/of gelden en/of andere betaalmiddelen voorhanden heeft gehad waarvan hij verdachte en diens mededader(s) wisten dat zij bestemd waren tot het plegen van die delicten;
immers hebben verdachte en zijn mededaders op  tijdstippen in  voornoemde pleegperiode en op voornoemde pleegplaatsen
- een vakantiehuis uitgezocht en geld gegeven om de huur voor dat huis te betalen en geld gegeven om aceton te kopen en
- contacten gelegd en/of onderhouden (telefonisch en/of in persoon) met  andere personen in Nederland  in zake de productie en/of verkoop en/of afname en/of levering van  hoeveelheden (synthetische) harddrugs en in zake de voor productie van (synthetische) harddrugs benodigde grondstoffen  en
- de aan- en/of verkoop en/of levering(en) van grondstoffen benodigd voor de productie van (synthetische) harddrugs  
- grondstoffen ((te Klein Horendonk) aceton en/of zoutzuur en/of methanol en/of zwavelzuur en/of (te Sprundel) natriumboorhydride en/of mierenzuur en/of zwavelzuur en/of PMK) en/of apparatuur (te Klein Horendonk) 10 diepvriezers en/of diverse vaten en/of een vacuümmachine en/of een weegschaal en/of een centrifuge en/of (te Sprundel) jerrycans en/of een buchnertrechter en/of zandbodemkolf en/of een vacuümfles en/of  frituurpannen) voor de productie van (synthetische) harddrugs voorhanden gehad waarvan hij verdachte en zijn mededaders wisten dat zij bestemd waren tot het plegen van die delicten;



5.
niet zijnde een houder van een vergunning als bedoeld in artikel 3 van de Wet voorkoming misbruik chemicaliën of niet zijnde een persoon of instelling als bedoeld in artikel 4 van de Wet voorkoming misbruik chemicaliën op  tijdstippen in de periode van 17 december 2004 tot en met 21 februari 2006 in Nederland en/of België tezamen en in vereniging met  anderen  (telkens) opzettelijk voorhanden hebben gehad een  hoeveelheid fenyl-2-propanon (synoniem van BMK) en een hoeveelheid 34-Methyleendioxyfenylpropan-2-on (synoniem van PMK)  zijnde voornoemde stoffen geregistreerde stoffen van categorie 1 van bijlage I bij de richtlijn 92/109/EEG van de Raad van de Europese Gemeenschappen van 14 december 1992 als genoemd in artikel 1 eerste lid onder b van de Wet voorkoming misbruik chemicaliën;
enhij als marktdeelnemer op tijdstippen in de periode van 22 februari 2006 tot en met 29 augustus 2006 in Nederland en/of België tezamen en in vereniging met  anderen  opzettelijk een geregistreerde stof van categorie I van bijlage 1 van de Verordening nr. 273/2004 van het Europese Parlement en de Raad te weten 34-Methyleendioxyfenylpropan-2-on (synoniem van PMK) en fenyl-2-propanon (synoniem van BMK) zonder een door de bevoegde instanties afgegeven vergunning in hun bezit heeft gehad en/of in de handel heeft gebracht.



6
in de periode van 17 december 2004 tot en met 29 augustus 2006 te Sint Willebrord gemeente Rucphen 19.820 Engelse ponden 180 Schotse ponden en 27.856 euro voorhanden heeft gehad terwijl hij wist dat bovenomschreven voorwerp - onmiddellijk of middellijk - afkomstig was uit enig misdrijf;



7.
op  29 augustus 2006 te Sint Willebrord gemeente Rucphen voorhanden heeft gehad 23 patronen (merk Fiocchi kaliber 9 mm Luger)  zijnde munitie in de zin van de Wet Wapens en Munitie van categorie  III;



De rechtbank acht niet bewezen hetgeen meer of anders is ten laste gelegd. Verdachte zal daarvan worden vrijgesproken.
5	De strafbaarheid
Er zijn geen feiten of omstandigheden aannemelijk geworden die de strafbaarheid van de feiten uitsluiten. Dit levert de in de beslissing genoemde strafbare feiten op.


Verdachte is strafbaar omdat niet is gebleken van een omstandigheid die zijn strafbaarheid uitsluit.


6	De strafoplegging
6.1	De vordering van de officier van justitie
De officier van justitie heeft op grond van hetgeen zij bewezen heeft geacht te weten de feiten 1 2 3 4 5 6 en 7 gevorderd aan verdachte op te leggen een gevangenisstraf van 9 jaar.
6.2	Het standpunt van de verdediging
De raadsman heeft zo de feiten al bewezen kunnen worden verklaard een lagere straf bepleit.
6.3	Het oordeel van de rechtbank
Verdachte was in een periode van bijna 2 jaar betrokken bij een criminele organisatie welke organisatie zich bezig hield met (een deel van) de productie van synthetische drugs. De productie vond plaats in een chalet te Klein Horendonk in België. Verdachte had daar met medeverdachten een drugslaboratorium ingericht waar basis olie werd aangeleverd welke werd gemengd waarna met behulp van vriezers en na droging mdma-poeder of amfetaminepoeder ontstond. De poeder werd afgevoerd waarna (vermoedelijk) op een andere plaats daarvan (XTC-)pillen werden gemaakt.
Naar het oordeel van de rechtbank had verdachte evenals medeverdachte [mededader 4] een coördinerende rol in en rondom het productieproces. Hij onderhield de (externe) contacten en zag er op toe dat de uitvoering van ieders taken zo goed mogelijk verliep. Hij regelde en financierde de grondstoffen. Bovendien zorgde hij er voor dat het afval van het laboratorium in België werd weggewerkt. Met zijn handelen ging hij voorbij aan de meldingsplicht die geldt volgens Europese Verordeningen terzake van het vervoeren van geregistreerde stoffen die kunnen worden aangewend voor de illegale vervaardiging van synthetische drugs.
Voorts heeft verdachte zich schuldig gemaakt aan witwassen van criminele gelden en aan het voorhanden hebben van een hoeveelheid munitie.


De rechtbank rekent verdachte het bewezenverklaarde zwaar aan. Hij heeft slechts uit winstbejag gehandeld zonder rekening te houden met mogelijke nadelige effecten voor anderen. Uit medisch onderzoek blijkt dat er voor de gebruikers van XTC-tabletten een ernstig gevaar voor de gezondheid bestaat. De stof MDMA zie zich meestal in XTC-tabletten bevindt leidt tot afbraak van serotonine welke een belangrijke rol in het centrale zenuwstelsel speelt voor de regulering van diverse lichaamsfuncties. 


Zo worden orgaanfuncties mogelijk uitgeschakeld en kan aantasting van het lange termijn geheugen plaatsvinden. Van de inname van amfetamine is bekend dat het de weerstand van het lichaam negatief beïnvloedt en dat eveneens lichaamsfuncties kunnen worden aangetast.
Niet alleen voor de gebruikers van synthetische drugs maar ook voor anderen brengt de productie hiervan risico’s met zich mee. De rechtbank wijst daarbij op de reële kans van ontploffingsgevaar dat kan optreden bij de ondeskundige verwerking van diverse chemicaliën in een illegaal drugslaboratorium in dit geval in België. Dit levert met name een aanzienlijk gevaar op voor de directe omwonenden van een dergelijk laboratorium. Veelvuldig wordt ook schade aan het milieu veroorzaakt door de bij de productie vrijkomende chemische afvalstoffen die in het riool of elders worden gedumpt. 


Ten aanzien van het witwassen overweegt de rechtbank dat een dergelijk misdrijf een ontwrichtende werking heeft op het economisch verkeer. 

Alle feiten met uitzondering van het bezit van patronen houden verband met de drugshandel. Ten aanzien van de feiten 4 en 5 geldt dat sprake is van eendaadse samenloop terwijl deze feiten in zodanig verband staan met de feiten 2 en 3 dat moet worden gesproken van een voortgezette handeling hetgeen ertoe leidt dat slechts de strafbepalingen van de laatstgenoemde 2 feiten worden toegepast.

Nu een persoonlijkheidsrapportage niet aanwezig is heeft de rechtbank de persoonlijke omstandigheden in aanmerking genomen die ter terechtzitting aan de orde zijn gekomen.


Alles overwegende kan naar het oordeel van de rechtbank niet worden volstaan met een andere of lichtere sanctie dan een onvoorwaardelijke gevangenisstraf.
Zij zal echter een lagere gevangenisstraf opleggen dan door de officier van justitie is gevorderd gezien de straffen die doorgaans in vergelijkbare zaken worden opgelegd.



De rechtbank acht geen termen aanwezig om nu de voorlopige hechtenis inmiddels is geschorst deze schorsing in afwachting van een definitieve uitspraak op te heffen.
7	Het beslag
7.1	De onttrekking aan het verkeer
De hierna in de beslissing genoemde in beslag genomen voorwerpen zijn vatbaar voor onttrekking aan het verkeer.


Gebleken is dat de feiten zijn begaan of voorbereid met behulp van deze voorwerpen.


Verder zijn deze voorwerpen van zodanige aard dat het ongecontroleerde bezit daarvan
in strijd is met de wet en/of het algemeen belang.



13	13B 1.00 stuk glas                                
    	1401-1 / spiraalvormig glas
14 	14B 2.00 doos                                 
     	1202-5 / dozen met anabole steroïden en hormonen
15 	15B 2 stuks papier                              
     	Vodafone
      	1301-2 / 2 pukcodes van Vodafone in computerkastje
17 	17B 1 stuk hashish kleur wit                    
             1303-4/plak verpakt in witte plastic zak/in computerkastje

 

22 	22B 1doos                                         -
        	2301-1/lege videodoos gevuld met gele capsules
29 	29B 1 doos                                 
             2205-1/doosje + munitie merk Fiocchi9 luger 23 stuks
30 	30B 1 stuk glas                                
             2205-2/glazen fles met "olie"
40         40B 2 stuks verdovende middelen                 
        	Andriol
             1303-4/ 2 doosjes doping merk Andriol
46 	46B 1 stuk centrifuge                          
            1500-1/in niet afgesloten schuurtje/berging tuin
53 	12B 1 stuk weegschaal                          
             Üwe DM3 0K
             elektronische weegschaal
54 	3E  2 stuks vaten                               
             vaten van 25 liter met daarin geelkleurige vloeistof
55 	20F 1 stuk trechter                            
       	Bugner kunststof
        	14.1 / trechter met losse linnen doek (zie 14.1.A)
56 	21F 1 stuk linnen                              
            14.1.A / linnen doek (gebruikt als filter)
57 	67F 1 stuk zak (verpakkingsmateriaal)        
             plastic
             32.5 / inhoudende een kleine hoeveelheid op amfetamine gelijkend
58 	69F 1 paar handschoenen                          
            linnen
             32.7
59 	76F 1 stuk zak (verpakkingsmateriaal)          
             grip
             35.1 / een hoeveelheid zakken 50x50 cm
60 	82F 1 stuk zak (verpakkingsmateriaal)          
             vacuüm
             35.7 / een hoeveelheid zakken 20x30 cm
61 	84F 1 stuk weegschaal                          
             Tamita elektronis
             37 / tiptoets
62 	85F 1 paar handschoenen                           
             rubberen
             38 / gebruikt
63 	90F 1 stuk zak (verpakkingsmateriaal) kleur blauw 
             plastic
             40.1 / inhoud ca. 300 gram op XTC-tabletten met Mitsubishi logo
65 	93F 1stuk zak (verpakkingsmateriaal)         
             plastic
             40.4 / vacuümzakje met wit op amfetamine gelijkend
66 	94F 1 stuk zak (verpakkingsmateriaal)          
             plastic
             40.5 / vacuümzakje met wit op amfetamine gel
67     	2 dozen                                 
            14B/1202-5/dozen met anabole steroïden en hormonen



68        1 doos                                 
            22B/2301-1/lege videodoos gevuld met gele capsules
69        2 dozen                                 
            40B/1303-4/doosjes doping merk Andriol in buffetkast
7.2	De teruggave aan verdachte
De rechtbank zal de teruggave gelasten van de hierna in de beslissing genoemde in beslag genomen voorwerpen aan verdachte aangezien deze voorwerpen niet vatbaar zijn voor verbeurdverklaring of onttrekking aan het verkeer en onder verdachte in beslag zijn genomen.



47        47B 1 stuk gasfles                           
            1500-1/1.60 meter hoog inhoud Argon-waterstof
64 	92F 1 stuk kassabon                          
             40.3 / d.d. 24-1-2006 van de Free Recordshop 
8	De wettelijke voorschriften
De beslissing berust op de artikelen 10 27 47 55 56 57 91 140 en 420bis van het Wetboek van Strafrecht de artikelen 2 10 10a 13 en 14 van de Opiumwet de artikelen 2 en 25 van de Wet voorkoming misbruik chemicaliën de artikelen 5 en 25 van de Wet voorkoming misbruik chemicaliën (oud) de artikelen 1 2 6 en 87 van de Wet op de Economische delicten en de artikelen 26 55 56 en 60 van de Wet Wapens en Munitie zoals deze artikelen luidden ten tijde van het bewezen verklaarde.
9	De beslissing
De rechtbank:



- Bewezenverklaring
- verklaart het ten laste gelegde bewezen zodanig als hierboven onder 4.5 is omschreven;
- spreekt verdachte vrij van wat meer of anders is ten laste gelegd;



Strafbaarheid
- verklaart dat het bewezen verklaarde de volgende strafbare feiten oplevert:



feit 1: deelnemen aan een organisatie die tot oogmerk heeft het plegen van misdrijven;
feit 2: medeplegen van opzettelijk handelen in strijd met het in artikel 2 onder B van de 
           Opiumwet gegeven verbod meermalen gepleegd;



feit 3: medeplegen van opzettelijk handelen in strijd met het in artikel 2 onder C van de 
           Opiumwet gegeven verbod;



feit 4: medeplegen van een feit bedoeld in het derde lid van artikel 10 van de Opiumwet 
          voorbereiden of bevorderen door voorwerpen en stoffen voorhanden te hebben 
          waarvan hij weet dat zij bestemd zijn tot het plegen van dat feit;



feit 5: overtreding van artikel 5 van de Wet voorkoming misbruik chemicaliën (oud) terwijl 
           het feit wordt gepleegd door twee of meer verenigde personen opzettelijk begaan en
           overtreding van artikel 2 van de Wet voorkoming misbruik chemicaliën terwijl het 
           feit wordt gepleegd door twee of meer verenigde personen opzettelijk begaan
           meermalen gepleegd;


feit 6: witwassen;

feit 7: Handelen in strijd met artikel 26 eerste lid van de Wet wapens en munitie;

- verklaart verdachte strafbaar;


Strafoplegging
- veroordeelt verdachte tot een gevangenisstraf van 6 jaar;


- bepaalt dat de tijd die verdachte voor de tenuitvoerlegging van deze uitspraak in voorarrest heeft doorgebracht in mindering wordt gebracht bij de tenuitvoerlegging van de opgelegde gevangenisstraf;


Beslag
- verklaart onttrokken aan het verkeer van de onder 7.1 genoemde inbeslaggenomen voorwerpen;
- gelast de teruggave aan verdachte van de onder 7.2 genoemde inbeslaggenomen voorwerpen. 


Dit vonnis is gewezen door mr. Kooijman voorzitter mr. Tempelaar en mr. Schoenmakers rechters in tegenwoordigheid van Mertens griffier en is uitgesproken ter openbare terechtzitting op 7 februari 2008.
 
BIJLAGE I: De tenlastelegging


1.
hij op meerdere althans (een) tijdstip(pen) in de periode van 17 december 2004 tot en met 29 augustus 2006 te Sint Willebrord gemeente Rucphen althans in Nederland en/of in Klein Horendonk althans in Belgie tezamen en in vereniging met een ander of anderen heeft deelgenomen aan een organisatie te weten een samenwerkingsverband tussen verdachte  en[mededader 5] en/of [.] [mededader 3] en[mededader 2] en/of [mededader 2] en/of N. [mededader 5] welke organisatie tot oogmerk had het plegen van misdrijven te weten:


- het opzettelijk bereiden bewerken verwerken verkopen afleveren verstrekken of vervoeren en/of aanwezig hebben van (een) middel(en) vermeld op de bij de Opiumwet behorende lijst I (synthetische harddrugs)(artikel 2 van de Opiumwet) en/of

- het plegen van strafbare voorbereidingshandelingen in verband met het opzettelijk binnen het grondgebied van Nederland brengen en/of bereiden bewerken verwerken verkopen afleveren verstrekken of vervoeren en/of aanwezig hebben van (een) middel(en) vermeld op de bij de Opiumwet behorende lijst I (synthetische harddrugs) (artikel 10a van de Opiumwet);


2.
hij op een of meer tijdstip(pen) in de periode van 17 december 2004 tot en met 29 augustus 2006 te Klein Horendonk althans in België en/of binnen het arrondissement Breda althans in Nederland tezamen en in vereniging met een ander of anderen althans alleen (telkens) opzettelijk heeft bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd in elk geval (telkens) opzettelijk aanwezig heeft gehad een of
meerdere handelshoeveelheden in elk geval een hoeveelheid van een materiaal bevattende amfetamine en/of MDMA en/of MDA zijnde amfetamine en/of MDMA en/of MDA een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



3.
hij op of omstreeks 29 augustus 2006 te Klein Horendonk (te België) tezamen en in vereniging met een ander of anderen althans alleen (in een perceel aan de Vogelweide 1) opzettelijk aanwezig heeft gehad vloeistoffen en/of poeders en/of tabletten in elk geval een hoeveelheid van een materiaal bevattende MDMA en/of MDA en/of amfetamine zijnde MDMA en/of MDA en/of amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;



4.
hij op een of meer tijdstip(pen) in de periode van 17 december 2004 tot en met 29 augustus 2006 te Sint Willebrord gemeente Rucphen en/of op andere plaatsen in Nederland en/of te Klein Horendonk althans in Belgie tezamen en in vereniging met een ander of anderen althans alleen om een feit bedoeld in het derde of vierde lid van artikel 10 van de Opiumwet te weten het opzettelijk bereiden bewerken verwerken verkopen afleveren
verstrekken vervoeren en/of buiten het grondgebied van Nederland brengen van een middel(en) vermeld op de bij de Opiumwet behorende lijst I (synthetische harddrugs) voor te bereiden en/of te bevorderen



-  (telkens) een of meer anderen heeft/hebben getracht te bewegen om dat/die feit(en) te plegen en/of te doen plegen en/of mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of
-  zich en/of een of meer anderen (telkens) gelegenheid middelen en/of inlichtingen tot het plegen van dat/die feit(en) heeft/hebben getracht te verschaffen en/of
-  (telkens) voorwerpen en/of vervoermiddelen en/of stoffen en/of gelden en/of andere betaalmiddelen voorhanden heeft/hebben gehad waarvan hij verdachte en/of diens mededader(s) wist(en) of ernstige reden had(den) om te vermoeden dat zij bestemd was/waren tot het plegen van het/die delict(en);


immers heeft/hebben verdachte en/of (een of meer van) zijn mededader(s) op een of meer tijdstip(pen) in of omstreeks voornoemde pleegperiode en op voornoemde pleegplaats(en)


- een vakantiehuis uitgezocht en/of geld gegeven om de huur voor dat huis te betalen en/of geld gegeven om aceton te kopen en/of
- contacten gelegd en/of onderhouden (telefonisch en/of in persoon) met een of meer andere personen in Nederland en of in het buitenland inzake de productie en/of verkoop en/of afname en/of levering van (een) hoeveelhe(i)d(en) (synthetische) harddrugs en/of inzake de voor productie van (synthetische) harddrugs benodigde grondstoffen althans aceton en/of zoutzuur en/of methanol en/of zwavelzuur en/of materialen en/of
- de aan- en/of verkoop en/of levering(en) van een grondstof(fen) benodigd voor de productie van (synthetische) harddrugs althans aceton en/of zoutzuur en/of methanol en/of zwavelzuur opgehaald en/of weggebracht 
- grondstoffen ((te Klein Horendonk) aceton en/of zoutzuur en/of methanol en/of zwavelzuur en/of (te Sprundel) natriumboorhydride en/of mierenzuur en/of zwavelzuur en/of PMK) en/of apparatuur (te Klein Horendonk) 10 diepvriezers en/of diverse vaten en/of een vacuummachine en/of een weegschaal en/of een centrifuge en/of (te Sprundel) jerrycans en/of een buchnertrechter en/of zandbodemkolf en/of een vacuumfles en/of een of meer frituurpan(nen)) voor de productie van (synthetische) harddrugs voorhanden gehad waarvan hij verdachte en/of zijn mededader(s) wist(en) of ernstige reden had(den) om te vermoeden dat zij bestemd was/waren tot het plegen van het/die delict(en);



5.
hij niet zijnde een houder van een vergunning als bedoeld in artikel 3 van de Wet voorkoming misbruik chemicaliën en/of niet zijnde (een) perso(o)n(en) of instelling(en) als bedoeld in artikel 4 van de Wet voorkoming misbruik chemicaliën op een of meer tijdstip(pen in de periode van 17 december 2004 tot en met 21 februari 2006 in Nederland en/of Belgie tezamen en in vereniging met een ander of anderen althans alleen al dan niet (telkens) opzettelijk voorhanden heeft/hebben gehad een (grote) hoeveelheid fenyl-2-propanon (synoniem van BMK) en/of een (grote) hoeveelheid 34-Methyleendioxyfenylpropan-2-on (synoniem van PMK) (elk) zijnde voornoemde stof(fen) een geregistreerde stof van categorie 1 van bijlage I bij de richtlijn 92/109/EEG van de Raad van de Europese gemeenchappen van 14 december 1992 als genoemd in artikel 1 eerste lid onder b van de Wet voorkoming misbruik chemicalien;
en/of
hij als marktdeelnemer op een of meer tijdstip(pen) in de periode van 22 februari 2006 tot en met 29 augustus 2006 in Nederland en/of Belgie tezamen en in vereniging met een ander of anderen althans alleen (telkens) opzettelijk een geregistreerde stof van categorie I van bijlage 1 van de Verordening nr. 273/2004 van het Europees Parlement en de Raad te
weten 34-Methyleendioxyfenylpropan-2-on (synoniem van PMK) en/of fenyl-2-propanon (synoniem van BMK) zonder een door de bevoegde instanties afgegeven vergunning in zijn bezit heeft gehad en/of in de handel heeft gebracht.



6.
hij op een of meer tijdstip(pen) in de periode van 17 december 2004 tot en met 29 augustus 2006 te Sint Willebrord gemeente Rucphen althans in Nederland (een) voorwerp(en) te weten 19.820 Engelse ponden 180 Schotse ponden en 27.856 euro (althans 800 euro en 3.900 euro en 22.65615 euro en 500 euro) althans (een) geldbedrag(en) heeft verworven voorhanden heeft gehad heeft overgedragen en/of omgezet althans van een voorwerp te weten dat/die geldbedrag(en) gebruik heeft gemaakt terwijl hij wist dat bovenomschreven voorwerp - onmiddellijk of middellijk - afkomstig was uit enig misdrijf;



7.
hij op of omstreeks 29 augustus 2006 te Sint Willebrord gemeente Rucphen voorhanden heeft gehad 23 patronen (merk Fiocchi kaliber 9 mm Luger) in elk geval munitie in de zin van de Wet Wapens en Munitie van categorie II en/of III;

