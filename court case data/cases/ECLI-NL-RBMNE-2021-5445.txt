

RECHTBANK MIDDEN-NEDERLAND


Strafrecht
Zittingsplaats Lelystad



Parketnummer: 16/053622-21 (P)




Vonnis van de meervoudige kamer van 9 november 2021




in de strafzaak tegen





          [verdachte] 
 

geboren op [2002] te [geboorteplaats] 
wonende aan de [adres] te [woonplaats] 
hierna: verdachte.




1ONDERZOEK TER TERECHTZITTING


Dit vonnis is op tegenspraak gewezen naar aanleiding van het onderzoek op de terechtzitting van 26 oktober 2021.



De rechtbank heeft kennisgenomen van de vordering en standpunten van officier van justitie mr. N.T.R.M. Franken en van hetgeen verdachte en zijn raadsvrouw mr. A.M.G. de Groot advocaat te Hilversum naar voren hebben gebracht.




2TENLASTELEGGING


De tenlastelegging is op de zitting nader omschreven. De nader omschreven tenlastelegging is als bijlage aan dit vonnis gehecht.



De verdenking komt erop neer dat verdachte:




feit 1 

in de periode van 24 augustus 2020 tot en met 25 februari 2021 in Hilversum in het openbaar mondeling bij geschrift en/of bij afbeelding heeft aangezet tot haat tegen en/of discriminatie van mensen en/of gewelddadig optreden tegen personen of goed van mensen wegens hun ras en/of godsdienst en/of geloofsovertuiging; 




feit 2

in de periode van 15 augustus 2020 tot en met 25 februari 2021 in Hilversum (een) wapen(s) van categorie III onder 1 en/of munitie van categorie III van de Wet wapens en munitie voorhanden heeft gehad;




feit 3

in de periode van 24 augustus 2020 tot en met 17 oktober 2020 in Hilversum zich in het openbaar bij geschrift en/of bij afbeelding opzettelijk beledigend heeft uitgelaten over een groep mensen wegens hun ras en/of godsdienst en/of geloofsovertuiging;





feit 4

op 25 februari 2021 in Hilversum (een) wapen(s) van categorie I onder 1° van de Wet wapens en munitie voorhanden heeft gehad;




feit 5

op 25 februari 2021 in Hilversum een wapen van categorie I onder 7° van de Wet wapens en munitie voorhanden heeft gehad.



2.1

VOORVRAGEN



De dagvaarding is geldig de rechtbank is bevoegd tot kennisneming van het tenlastegelegde de officier van justitie is ontvankelijk in de vervolging van verdachte en er zijn geen redenen voor schorsing van de vervolging.





3WAARDERING VAN HET BEWIJS


3.1


Het standpunt van de officier van justitie

De officier van justitie acht het onder 1 tot en met 5 tenlastegelegde wettig en overtuigend te bewijzen. 




3.2


Het standpunt van de verdediging

De raadsvrouw heeft partiële vrijspraak bepleit van de onder de laatste 6 gedachtestreepjes onder 1 ten laste gelegde uitlatingen en integrale vrijspraak van het onder 3 tenlastegelegde. Zij heeft daartoe aangevoerd dat de uitlatingen niet in het openbaar zijn gedaan. De uitlatingen zijn immers gedaan in de Telegram-chatgroepen [telegramgroep] en [telegramgroep]  zijnde besloten chatgroepen met gelijkgestemden dan wel met personen die al affiniteit hadden met het betreffende onderwerp. 



De raadsvrouw heeft voorts vrijspraak bepleit van het onder 2 4 en 5 tenlastegelegde. Zij heeft daartoe aangevoerd dat er geen sprake is van het voorhanden hebben van de ten laste gelegde wapens en munitie aangezien verdachte daarover niet de feitelijke macht had. De wapens waren immers van de grootvader van verdachte en hij heeft tegen verdachte gezegd dat hij de wapens op zijn kamer moest houden niet met de wapens de straat op mag en de wapens aan niemand mag laten zien.




3.3

Het oordeel van de rechtbank




Bewijsmiddelen feiten 1 en 3


Verbalisant [verbalisant 1] heeft in een proces-verbaal van bevindingen onder meer het volgende gerelateerd zakelijk weergegeven:
Op 3 maart 2021 deed ik onderzoek aan de inbeslaggenomen mobiele telefoon van verdachte [verdachte] . Tijdens dit onderzoek trof ik een pseudoniem van de verdachte aan genaamd: [pseudoniem] . Deze naam bleek in de telefoon van de verdachte gekoppeld te zijn aan een website genaamd [website] .com.



Op 16 september 2020 werd de bovenstaande video geplaatst op de profielpagina van [pseudoniem] .
Boven de video staat geschreven: “Race war now” met daaronder “Negros are apes”. 
Dit betekent vertaald: “Rassenoorlog nu” en "Negers zijn apen”



Bovenstaande afbeelding werd op 2 september 2020 op de pagina van [pseudoniem] geplaatst. 
Boven de afbeelding staat: “REMOVEKIKE” geschreven. 
Dit betekent in het Nederlands: “VERWIJDERJOOD”



(OP) [pseudoniem] 
@ [accountnaam 1] if murdering a kike would change anything i'd be in jail right now.
(OP) [pseudoniem] 
@ [accountnaam 1] exactly brother dying for this would be a honor. Dying for this idea of saving my people from this degeneracy and complete replacement 
Vertaling gesprek tussen [pseudoniem] en [accountnaam 1] : 
(OP) [pseudoniem] 
@ [accountnaam 1] als het vermoorden van een jood iets zou veranderen zou ik nu in de gevangenis zitten.
(OP) [pseudoniem] 
@ [accountnaam 1] Precies broer het zou een eer zijn hiervoor te sterven. Om te sterven voor het idee om mijn volk te redden van deze degeneratie en totale vervanging.



Op 30 augustus 2020 wordt er in de sectie Politiek van [website] .com de onderstaande afbeelding geplaatst. [accountnaam 2] plaatst als reactie een afbeelding waarop [pseudoniem] reageert met de tekst: “Kikes are our enemy enemy of the white race and Christianity”.
De reactie van [pseudoniem] betekent in het Nederlands: “Joden zijn onze vijand de vijand van het blanke ras en het Christendom”.



Verbalisant [verbalisant 1] heeft in een proces-verbaal van bevindingen onder meer het volgende gerelateerd:
Hierop heb ik het Tik Tok account nader bekeken. Ik zag dat er 1 film op het profiel van “ [accountnaam 3] ”. De film die op Tik Tok onder het account van “ [accountnaam 3] ” stond trof ik ook aan op de telefoon van de verdachte onder: “ [bestandsnaam] ”. 
Op de film op Tik Tok is een gemaskerde man te zien die een Walther P38 naast zijn hoofd houdt. Linksonder in het beeld staat de tekst: @ [accountnaam 3] 2020-12-08 met daaronder #1488.(De rechtbank merkt op dat op de still van het filmpje op pagina 110 van het dossier de tekst “KRIEG” te zien is.)



Verbalisant [verbalisant 2] heeft in een proces-verbaal van bevindingen onder meer het volgende gerelateerd:
Uit het open bronnenonderzoek is naar voren gekomen dat de gebruiker [accountnaam 3] actief is in onder meer de Telegramgroepen [telegramgroep] en [telegramgroep] .



In de chatgroep [telegramgroep] is het volgende bericht aangetroffen op 6 september 2020 om 7:35 uur gedeeld door de gebruiker [accountnaam 3] : 
If a west European country becomes islamic I will personally shoot up a Mosque. 
Try to kill as many enemies as I can.



In de chatgroep [telegramgroep] wordt [accountnaam 3] op 24 augustus 2020 om 15:49 uur begroet door de medegebruikers van deze chatgroep.
Waarop [accountnaam 3] om 22:09 uur antwoordt met: 
88 *[De rechtbank merkt op dat onder deze tekst een afbeelding is te zien van een gestrekte hand die diagonaal naar boven wijst.]




          [accountnaam 3] schrijft op 27 August 2020 om 22:36 uur:
W H I T E P O W E R 
Every race traitor will get the bullet



Op 17 september 2020 schrijft [accountnaam 3] vanaf 16:21 uur: 
Fuck Islam 
Byzantine Orthodoxy for the win 
Europe is Christian land 
Every Mosque will be burned to the ground when the revolution comes



En vervolgens vanaf 16:24 uur schrijft [accountnaam 3] . 
Why won’t these muslim cockroaches understand that their shitty religion has no place on these holy Christian lands 
Just like cockroaches they’re trying to find a common ground with us “UHHH I HATE JEW AND U HATE JEW”
So what? 
Fuck jews and fuck muslims 
Stop trying to spread your religion like cancer The harder you try the harder we will punish you.




          [accountnaam 3] vervolgt om 16:29 uur: 
Im also okay with niggers that want to fight jews and later separate
We just can’t live together



Op 13 oktober 2020 plaatst [accountnaam 3] om 23:41 uur de volgende afbeelding en tekst:(De rechtbank merkt op dat op de afbeelding een SS-totenkopf en een SS-teken te zien is.)



Verbalisant [verbalisant 2] heeft in een proces-verbaal van bevindingen onder meer het volgende gerelateerd:
Vertaling [telegramgroep] 
In de chatgroep [telegramgroep] start op 6 september 2020 een chatgesprek waarbij [accountnaam 3] is betrokken.



In dit chatgesprek schrijft [accountnaam 3] om 07.35 uur: 
Als een West-Europees land islamitisch wordt schiet ik persoonlijk een moskee overhoop. Probeer zoveel mogelijk vijanden te doden als ik kan.



Om 23:00 uur schrijft [accountnaam 3] . Kanker joden. 



Vertaling [telegramgroep]
In de chatgroep [telegramgroep] begroet [accountnaam 3] op 24 augustus 2020 om 15:49 uur de medegebruikers van deze chatgroep. 

          [accountnaam 3]  22:17 
Alle liberale joden moeten worden doodgeschoten als vijand van de westerse beschaving



Op 27 augustus 2020 om 22:36 uur schrijft [accountnaam 3] in [telegramgroep] :

          [accountnaam 3]  22.36 
WHITEPOWER 
Elke ras-verrader zal de kogel krijgen



Op 17 september 2020 neemt [accountnaam 3] deel aan de volgende chat:

          [accountnaam 3] 16:21 
Fuck Islam 
Byzantijnse orthodoxie voor de overwinning  16:22 
Europa is christelijk grondgebied  16:22 
Elke moskee zal tot de grond toe afgebrand worden 
als de revolutie komt  16:22




          [accountnaam 3] 16:24 
Waarom begrijpen die moslim kakkerlakken niet er geen plaats is voor hun schijt religie op deze heilige christelijke gronden 
Net als kakkerlakken proberen ze gemeenschappelijk terrein met ons te vinden.  16:24 
“AHHH IK HAAT JOOD EN JIJ HAAT JOOD”
Dus?  16:24
Fuck joden en fuck moslims  16:24 
Hou ermee op om je religie als een soort kanker te  16: 25 
verspreiden. Hoe meer je het probeert hoe harder we je zullen straffen.




          [accountnaam 3] 16:28 
Ik vind het ook prima met zwarten die de joden willen bestrijden en dan later ieder ons weegs te gaan  16:29 

          [accountnaam 3] 16:30
We kunnen gewoon niet samenleven




          [accountnaam 3] 07:41
Vermoord Moslims




          [telegramgroep]
        

          [accountnaam 3] 
Kill muslims




          [telegramgroep]
        

          [accountnaam 3]
          

Every liberal jew should be shot dead as an enemy of the western civilization




Verdachte is meerdere malen door de politie gehoord. Hij heeft onder meer het volgende verklaard zakelijk weergegeven:
	V: Wat voor namen gebruikt u nog meer op sociale media? 
A: [accountnaam 3] . Ik gebruik deze naam op Telegram.
V: Uit je telefoon blijkt dat je [pseudoniem] hebt gebruikt voor [website] .com. Klopt het dat dit jouw [website] account is?
A: Volgens mij wel ja.




Verdachte heeft ter terechtzitting van 26 oktober 2021 onder meer het volgende verklaard zakelijk weergegeven:
U houdt mij de onder 1 en 3 ten laste gelegde teksten en afbeeldingen voor en vraagt mij of ik die heb geplaatst. Dat klopt.



De hierboven weergegeven bewijsmiddelen worden steeds gebruikt tot het bewijs van het feit of de feiten waarop zij blijkens hun inhoud uitdrukkelijk betrekking hebben. Sommige onderdelen van de bewijsmiddelen hebben niet betrekking op alle feiten maar op één of meerdere feiten. 




Bewijsoverwegingen feiten 1 en 3

Uit de bewijsmiddelen volgt dat verdachte diverse teksten en afbeeldingen op diverse social media platforms heeft geplaatst waaronder in de Telegram-chatgroepen [telegramgroep] en [telegramgroep] . De rechtbank is gelet op de relatief eenvoudige wijze waarop eenieder toegang kan krijgen tot die Telegram-chatgroepen van oordeel dat het plaatsen van de teksten en afbeeldingen in het openbaar heeft plaatsgevonden. 




Bewijsmiddelen feiten 2 4 en 5

Verbalisant [verbalisant 3] heeft in een proces-verbaal van doorzoeking ter inbeslagneming onder meer het volgende gerelateerd:
Op 25 februari 2021 werd door mij voor een doorzoeking ter inbeslagneming binnengetreden in de woning [adres] te [woonplaats] .
Tijdens de doorzoeking werd het volgende in beslag genomen: 
- (vuur)wapens echt en nep.
- Steekwapens.



Verbalisant [verbalisant 4] heeft in een proces-verbaal van bevindingen onder meer het volgende gerelateerd:
Goednummers PL0900-2021060703-2784786 (pistool) en PL0900-2021060703-2784788 (patroonmagazijn)Wapen           : vuurwapen pistoolCategorie       : III sub IBovengenoemd voorwerp is een vuurwapen pistool merk Walther model P38 kaliber 9xl9mm. Dit pistool is tevens voorzien van een verwisselbaar patroonmagazijn.



Goednummer PL0900-2021060703-2784787Wapen           : vuurwapen gasrevolver 
Categorie       : III sub IBovengenoemd voorwerp is een vuurwapen gasrevolver fabrieksnaam Umarex merk Mondial model 999 kaliber 6mm Pl.



Goednummer PL0900-2021060703-2784789Munitie           : onderdelen munitieCategorie        : IIIBovengenoemd voorwerp is een samengesteld patroon bestaande uit een afgevuurd patroon (patroonhuls) en een projectiel kaliber 9xl9mm.



Verbalisant [verbalisant 4] heeft in een proces-verbaal van bevindingen onder meer het volgende gerelateerd:
Goednummer PL0900-2021060703-2794029Wapen           : stilettoCategorie       : I sub 1Bovengenoemd voorwerp is een stiletto.



Goednummer PL0900-2021060703-2794126 (a) en PL0900-2021060703-2794103 (b)Wapen           : 2 vlindermessenCategorie       : I sub 1a. Vlindermes merk Böker model Magnum. 
b. Vlindermes merk Beretta model Pachi.



Goednummer PL0900-2021060703-2794171Wapen           : nabootsing vuurwapen gasdrukpistool geschikt voor bedreiging of afdreiging 
Categorie       : I sub 7Het hierboven vermeld voorwerp betreft een voorwerp in de vorm van een pistool merk Baikal model MP-651K kaliber 45mm. 
Dit gasdrukpistool is voorzien van niet-functionele onderdelen die bedoeld zijn om het voorwerp juist op een vuurwapen te doen gelijken.




Verdachte heeft ter terechtzitting van 26 oktober 2021 onder meer het volgende verklaard zakelijk weergegeven:
U vraagt mij of ik de onder 2 4 en 5 ten laste gelegde wapens voorhanden heb gehad. De wapens lagen op mijn kamer en ik kon erover beschikken.



De hierboven weergegeven bewijsmiddelen worden steeds gebruikt tot het bewijs van het feit of de feiten waarop zij blijkens hun inhoud uitdrukkelijk betrekking hebben. Sommige onderdelen van de bewijsmiddelen hebben niet betrekking op alle feiten maar op één of meerdere feiten. 




Bewijsoverwegingen feit 2 4 en 5

Voor de bewezenverklaring van het voorhanden hebben is noodzakelijk dat verdachte de wapens/munitie aanwezig heeft gehad dat hij zich bewust was van deze aanwezigheid en dat hij feitelijke macht erover heeft kunnen uitoefenen - in de zin dat hij daarover heeft kunnen beschikken. Uit de bewijsmiddelen volgt dat verdachte de onder 2 4 en 5 ten laste gelegde wapens in de ten laste gelegde periode op zijn slaapkamer had liggen en dat hij daarover kon beschikken. Dit maakt naar het oordeel van de rechtbank dat verdachte de feitelijke macht over de wapens had en dat hij daarmee de wapens voorhanden heeft gehad. Dat de wapens eigendom van de grootvader van verdachte waren en dat grootvader verdachte heeft gezegd dat hij de wapens niet mee de straat op mag nemen en aan niemand mag laten zien doet daar niet aan af.



De rechtbank zal verdachte vrijspreken van het voorhanden hebben van het onder 2 ten laste gelegde enkelloops hagelgeweer van het merk De Domingo Alberdi aangezien niet duidelijk is geworden of het vuurwapen onder de vrijstelling valt als bedoeld in artikel 18 van de Regeling wapens en munitie. 





4BEWEZENVERKLARING


De rechtbank acht wettig en overtuigend bewezen dat verdachte:




feit 1

in de periode van 24 augustus 2020 tot en met 25 februari 2021 te Hilversum in het openbaar bij geschrift en bij afbeelding heeft aangezet tot haat tegen en discriminatie van mensen te weten Joden en moslims en gekleurde en negroïde mensen en gewelddadig optreden tegen persoon of goed van mensen te weten Joden en moslims en gekleurde en negroïde mensen wegens hun ras en godsdienst en geloofsovertuiging door het plaatsen en delen van berichten en geschriften en afbeeldingen in/op de website [website] .com en de website TikTok en telegram chatgroep [telegramgroep] en telegram chatgroep [telegramgroep]  te weten 

- een filmpje met daarbij de tekst ‘Race war now. Negros are apes’ en
- een afbeelding te plaatsen met daarbij de tekst ‘Removekike’ en
- een bericht met de tekst ‘if murdering a kike would change anything. I’d be in jail right now’ en
- een bericht met de tekst ‘exactly brother dying for this would be a honor. Dying for this idea of saving my people from this degeneracy and complete replacement en
- een afbeelding te plaatsen met daarbij de tekst ‘Kikes are our enemy enemy of the white race and Christianity’ en
- een filmpje te plaatsen van een gemaskerde man die een Walther P38 naast zijn hoofd houdt met daarbij de tekst KRIEG en #1488 en
- een bericht met de tekst ‘If a west European country becomes islamic i will personally shoot up a Mosque. Try to kill as many enemies as I can’ en
- een bericht met de tekst ‘WHITEPOWER Every race traitor will get the bullet’ en
- een bericht met de tekst ‘Fuck Islam Byzantine Orthodoxy for the win Europe is Christian land Every Mosque will be burned to the ground when the revolution comes’ en
- een bericht met de tekst ‘Im also okay with niggers that want to fight jews and later separate We just can’t live together’ en
- een bericht met de tekst ‘Every liberal jew should be shot dead as an enemy of the western civilization’
- een bericht met de tekst ‘Kill muslims’;



feit 2

in de periode van 15 augustus 2020 tot en met 25 februari 2021 te Hilversum wapens van categorie III onder 1 en munitie van categorie III van de Wet wapens en munitie te weten

- een pistool van het merk Walther model P38 kaliber 9xl9mm en
- een patroonmagazijn en
- een gasrevolver van het merk Mondial model 999 kaliber 6mm PL en
- een samengesteld patroon (patroonhuls en projectiel kaliber 9xl9mm) en
zijnde vuurwapen in de vorm van een geweer revolver en pistool en munitie voorhanden heeft gehad;



feit 3

in de periode van 24 augustus 2020 tot en met 17 oktober 2020 te Hilversum zich in het openbaar bij geschrift en bij afbeelding opzettelijk beledigend heeft uitgelaten over een groep mensen te weten Joden en Moslims en gekleurde en negroïde mensen wegens hun ras en godsdienst en geloofsovertuiging door het plaatsen en delen van berichten en geschriften en afbeeldingen in/op de website [website] .com en telegram chatgroep [telegramgroep] en telegram chatgroep [telegramgroep]  te weten 

- een filmpje met daarbij de tekst ‘Race war now. Negros are apes’ en
- een bericht met de tekst ‘Kanker joden’ en
- een afbeelding van de zogenoemde Hitlergroet met daarbij de getallen 88* en
- een bericht met de tekst ‘Why won’t these muslim cockroaches understand that their shitty religion has no place on these holy Christian lands Just like cockroaches they’re trying to find a common ground with us ‘UHHH I HA TE JEW AND U HATEJEW’ So what? Fuck jews and fuck mu slims Stop trying to spread your religion like cancer The harder you try the harder we will punish you. en
- een afbeelding van een vlag met een SS-teken en een SS-totenkopf;



feit 4

op 25 februari 2021 te Hilversum wapens van categorie 1 onder 10 van de Wet wapens en munitie te weten een

- stiletto en
- vlindermes van het merk Böker model Magnum en
- vlindermes van het merk Beretta model Pachi voorhanden heeft gehad;



feit 5

op 25 februari 2021 te Hilversum een wapen van categorie I onder 7° van de Wet wapens en munitie te weten een door de Minister van Justitie en Veiligheid aangewezen voorwerp dat zodanig op een wapen geleek dat deze voor bedreiging of afdreiging geschikt was namelijk een nabootsing van een vuurwapen te weten van een gasdrukpistool geschikt voor bedreiging of afdreiging van het merk Baikal model MP-651 K kaliber 45mm voorhanden heeft gehad.



Voor zover in het bewezen verklaarde deel van de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet in de verdediging geschaad.



Hetgeen onder 1 2 3 4 en 5 meer of anders is ten laste gelegd is niet bewezen. Verdachte wordt hiervan vrijgesproken.




5STRAFBAARHEID VAN DE FEITEN


Er is geen omstandigheid aannemelijk geworden die de strafbaarheid van het bewezenverklaarde uitsluit zodat dit strafbaar is.



Het bewezenverklaarde levert volgens de wet de volgende strafbare feiten op: 




feit 1


in het openbaar bij geschrift en bij afbeelding aanzetten tot haat tegen mensen discriminatie van mensen en gewelddadig optreden tegen persoon of goed van mensen wegens hun ras of godsdienst meermalen gepleegd;





feit 2


handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III meermalen gepleegd





en





handelen in strijd met artikel 26 eerste lid van de Wet wapens en munitie;





feit 3


het zich in het openbaar bij geschrift en bij afbeelding opzettelijk beledigend uitlaten over een groep mensen wegens hun ras of godsdienst meermalen gepleegd;





feit 4


handelen in strijd met artikel 13 eerste lid van de Wet wapens en munitie meermalen gepleegd;





feit 5


handelen in strijd met artikel 13 eerste lid van de Wet wapens en munitie.





6STRAFBAARHEID VAN VERDACHTE


Uit de Pro Justitia-rapportages van drs. J. Hamel GZ-psycholoog van 23 juni 2021 volgt niet dat de bewezen verklaarde feiten aan verdachte in het geheel niet kunnen worden toegerekend. Er is ook overigens niet gebleken van feiten of omstandigheden die de strafbaarheid van verdachte uitsluiten. Verdachte is dan ook strafbaar.




7OPLEGGING VAN STRAF


7.1


De vordering van de officier van justitie

De officier van justitie heeft gevorderd verdachte ter zake van het door de officier van justitie bewezen geachte te veroordelen tot:

- een gevangenisstraf van 180 dagen met aftrek van het voorarrest waarvan een gedeelte van 136 voorwaardelijk met een proeftijd van 3 jaren met als (bijzondere) voorwaarden: 

*	meldplicht bij de reclassering;
*	ambulante behandeling bij Inforsa;
*	begeleid wonen of maatschappelijke opvang;
*	een drugsverbod;
*	een contactverbod met zijn grootvader de heer [grootvader] ; 
*	een verbod tot het gebruik van de social media platforms Telegram Discord Twitter Wickr 4chan en 8chan:
*	het verwijderen van het op de website TikTok geplaatste en onder 1 tenlastegelegde filmpje van een gemaskerde man die een Walther P38 naast zijn hoofd houdt met daarbij de tekst KRIEG en #1488
waarbij aan de reclassering de opdracht wordt gegeven toezicht te houden op de naleving van de voorwaarden en verdachte ten behoeve daarvan te begeleiden;

- een taakstraf van 120 uren indien niet of niet naar behoren verricht te vervangen door 60 dagen hechtenis.



7.2


Het standpunt van de verdediging

De raadsvrouw heeft de rechtbank verzocht toepassing te geven aan het jeugdstrafrecht. Voorts heeft de raadsvrouw verzocht bij het bepalen van de op te leggen straf rekening te houden met de situatie van verdachte en de omstandigheden die hebben geleid tot het plegen van het bewezenverklaarde. Alle omstandigheden in oogschouw nemend dient het bewezenverklaarde in sterke verminderde mate aan verdachte te worden toegerekend. De raadsvrouw acht een gevangenisstraf voor de duur van de tijd die verdachte reeds in voorlopige hechtenis heeft doorgebracht passend. De door de officier van justitie geëiste bijzondere voorwaarden drugsverbod en alcoholverbod zijn niet passend aangezien drugs en alcohol niet ten grondslag hebben gelegen aan het plegen van het bewezenverklaarde. 




7.3


Het oordeel van de rechtbank

Bij het bepalen van de straf heeft de rechtbank rekening gehouden met de ernst van het bewezenverklaarde de omstandigheden waaronder dit is begaan en de persoon van verdachte zoals van één en ander ter terechtzitting is gebleken.




Ernst van de feiten

Verdachte heeft zich schuldig gemaakt aan het aanzetten tot haat discriminatie en geweld tegen mensen wegens hun ras of godsdienst en aan groepsbelediging. Hij heeft zich openlijk uiterst kwetsend beledigend discriminerend haat zaaiend en gewelddadig uitgelaten ten opzichte van Joden moslims en mensen met een andere huidskleur dan hijzelf en de rechtbank acht dergelijke uitlatingen onacceptabel. De Nederlandse samenleving is divers en eenieder die in Nederland woont moet van de hun toekomende burgerrechten kunnen genieten en zich veilig en geaccepteerd kunnen voelen. Voor racisme haat zaaien en oproepen tot geweld is geen plaats.



Verdachte heeft zich daarnaast schuldig gemaakt aan wapenbezit. Het ongecontroleerde bezit van (vuur)wapens brengt in zijn algemeenheid een onaanvaardbaar risico voor de veiligheid van personen met zich en versterkt bovendien in de samenleving bestaande gevoelens van onveiligheid. De rechtbank ziet dat de grootvader van verdachte een grote rol gespeeld heeft en dat verdachte voornamelijk door grootvader in het bezit kwam van de wapens. Desondanks had verdachte bij het voorhanden krijgen van de wapens andere keuzes kunnen en moeten maken. Bovendien heeft verdachte één van die wapens gebruikt bij het plegen van het onder 1 bewezenverklaarde. De rechtbank rekent dit alles verdachte aan. 




Persoon van verdachte

De rechtbank heeft acht geslagen op een uittreksel justitiële documentatie betreffende verdachte van 25 mei 2021 waaruit blijkt dat verdachte niet eerder is veroordeeld voor enig strafbaar feit. 



Bij haar beslissing heeft de rechtbank ook rekening gehouden met:

- een Pro Justitia rapport van 23 juni 2021 opgemaakt door drs. J. Hamel GZ-psycholoog;
- een rapport van Reclassering Nederland van 21 oktober 2021 opgemaakt door J. Geijtenbeek en F. Lommers reclasseringswerkers en de aanvulling op het rapport van 22 oktober 2021 als e-mail opgenomen in het dossier.


Uit het rapport van de psycholoog volgt dat er bij verdachte sprake is van een depressieve stoornis een stoornis in cannabisgebruik en een bedreigde persoonlijkheidsontwikkeling. De depressieve stoornis en de bedreigde persoonlijkheidsontwikkeling beïnvloedden de keuzes en gedragingen van verdachte ten tijde van het tenlastegelegde. De stoornis in cannabisgebruik wordt niet als forensisch relevant gezien voor het verklaren van het tenlastegelegde. De psycholoog adviseert de rechtbank om het tenlastegelegde in verminderde mate aan verdachte toe te rekenen. 
De psycholoog adviseert de rechtbank om het jeugdstrafrecht niet toe te passen omdat verdachte qua gedrag leeftijdsconform functioneert en een pedagogische aanpak slechts zeer beperkt mogelijk blijkt te zijn.
Uit het rapport volgt voorts dat het risico op recidive wordt ingeschat als laag-matig afhankelijk van welke mogelijkheden verdachte zal aangrijpen om behandeld te worden en van de wijze waarop verdachte in staat zal zijn om zijn leven op een meer zelfstandige wijze meer onafhankelijk van ouders en grootouders vorm te geven.
De psycholoog adviseert de rechtbank om verdachte ambulante behandeling op te leggen in de vorm van cognitieve gedragstherapie. Daarnaast is een behandeling voor de depressieve stoornis noodzakelijk. Voorts wordt aangeraden dat verdachte begeleid zelfstandig gaat wonen. Ten slotte wordt reclasseringstoezicht geadviseerd waarbij zowel toezicht als ondersteuning geboden dient te worden op het algehele functioneren maar ook met name op het gebruik van cannabis. 



Uit het rapport van de reclassering volgt dat het risico op algemeen- en geweldsrecidive wordt ingeschat als gemiddeld. Het risico op het plegen van en/of legitimeren van extremistisch geweld wordt ingeschat op laag. De reclassering adviseert om verdachte volgens het commune strafrecht te veroordelen tot een (deels) voorwaardelijk straf met als bijzondere voorwaarden:
*	meldplicht bij de reclassering;
*	ambulante behandeling;
*	begeleid wonen of maatschappelijke opvang;
*	drugsverbod;
*	alcoholverbod;
*	contactverbod met zijn grootvader de heer [grootvader] ;
*	een verbod tot het gebruik van de social media platforms Telegram LinkedIn Discord Twitter Wickr 4chan en 8chan.
De reclassering adviseert om de op te leggen voorwaarden en het toezicht dadelijk uitvoerbaar te verklaren. 




Op te leggen straf

De rechtbank stelt voorop dat gelet op de ernst van de feiten niet kan worden volstaan met een andere straf dan een onvoorwaardelijke gevangenisstraf. De rechtbank is van oordeel dat de bewezen verklaarde aanzetting tot haat discriminatie en geweld alsmede de groepsbelediging in combinatie met het illegaal voorhanden hebben van een aanzienlijke hoeveelheid wapens een stevige reactie rechtvaardigen als signaal naar verdachte en de samenleving. 



De rechtbank neemt de bevindingen en conclusies van de psycholoog over en maakt die tot de hare en is van oordeel dat het tenlastegelegde in verminderde mate aan verdachte kan worden toegerekend.



De rechtbank ziet gelet op de conclusies van de deskundigen geen aanleiding om jeugdstrafrecht toe te passen. Verdachte functioneert qua gedrag leeftijdsconform en een pedagogische aanpak is slechts zeer beperkt mogelijk.



De oriëntatiepunten voor straftoemeting van het Landelijk Overleg Vakinhoud Strafrecht (LOVS) gaan voor het voorhanden hebben van pistolen revolvers of geweren in een woning uit van een onvoorwaardelijke gevangenisstraf van vier maanden. Voor het voorhanden hebben van messen en nabootsing van een bestaand wapen gaan de oriëntatiepunten uit van geldboetes. Er zijn geen oriëntatiepunten voor het aanzetten tot haat discriminatie en geweld of groepsbelediging.



Alles overwegende is de rechtbank van oordeel dat een gevangenisstraf van 180 dagen met aftrek van het voorarrest waarvan een gedeelte van 136 voorwaardelijk met een proeftijd van 2 jaren passend en geboden is. De rechtbank zal aan het voorwaardelijke deel de volgende bijzondere voorwaarden verbinden:
*	meldplicht; 
* 	ambulante behandeling bij Inforsa; 
*	drugsverbod;
*	het verwijderen van het filmpje dat verdachte op TikTok heeft geplaatst.
Het door de officier van justitie gevorderde verbod tot het gebruik van diverse social media platforms is op de wijze waarop het is gevorderd geen voorwaarde het gedrag van de veroordeelde betreffende in de zin van artikel 14c van het Wetboek van Strafrecht zodat het niet kan worden opgelegd. Verder ziet de rechtbank gelet op de persoonlijke omstandigheden van verdachte geen aanleiding om de overige door de officier van justitie gevorderde voorwaarden op te leggen.



Verdachte heeft zich schuldig gemaakt aan een misdrijf dat gevaar veroorzaakt voor de onaantastbaarheid van het lichaam van een of meer personen te weten het aanzetten tot haat tegen mensen discriminatie van mensen en gewelddadig optreden tegen persoon of goed van mensen wegens hun ras en godsdienst. Gelet op de rapporten van de deskundigen alsmede hetgeen ter terechtzitting naar voren is gekomen is de rechtbank van oordeel dat er ernstig rekening mee moet worden gehouden dat verdachte opnieuw een dergelijk misdrijf zal begaan. In het bijzonder overweegt de rechtbank dat gebleken is dat verdachte zeer beïnvloedbaar lijkt te zijn. Daarom zal zij bevelen dat de bijzondere voorwaarden die verdachte zullen worden opgelegd en het toezicht door de reclassering dadelijk uitvoerbaar zijn. 



Gelet op de opgelegde straf zal de rechtbank het geschorste bevel tot voorlopige hechtenis opheffen.





8TOEPASSELIJKE WETTELIJKE VOORSCHRIFTEN


De beslissing berust op de artikelen 



9 14a 14b 14c 22c 22d 57 137c en 137d van het Wetboek van Strafrecht en


13 26 en 55 van de Wet wapens en munitie;


zoals deze artikelen luidden ten tijde van het bewezenverklaarde. 



9BESLISSING


De rechtbank:




Bewezenverklaring


- verklaart het onder 1 2 3 4 en 5 tenlastegelegde bewezen zoals hiervoor in rubriek 5 is vermeld;

- verklaart het onder 1 2 3 4 en 5 meer of anders tenlastegelegde niet bewezen en spreekt verdachte daarvan vrij; 



Strafbaarheid


- verklaart het onder 1 2 3 4 en 5 bewezenverklaarde strafbaar en kwalificeert dit zoals hiervoor in rubriek 6 is vermeld; 

- verklaart verdachte strafbaar; 



Oplegging straf


- veroordeelt verdachte tot een gevangenisstraf van 180 (honderd tachtig) dagen;

- bepaalt dat de tijd door verdachte vóór de tenuitvoerlegging van deze uitspraak in verzekering en voorlopige hechtenis doorgebracht bij de tenuitvoerlegging van de gevangenisstraf in mindering zal worden;

- bepaalt dat van de gevangenisstraf een gedeelte van 136 (honderd zesendertig) dagen niet zal worden ten uitvoer gelegd tenzij de rechter later anders gelast op grond van het feit dat verdachte de hierna te melden algemene en/of bijzondere voorwaarden niet heeft nageleefd;

- stelt daarbij een proeftijd van 2 (twee) jaren vast; 

- als voorwaarden gelden dat verdachte: 

* 	zich voor het einde van de proeftijd niet schuldig maakt aan een strafbaar feit;
* 	ten behoeve van het vaststellen van zijn identiteit medewerking verleent aan het nemen van één of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;
* 	medewerking verleent aan het reclasseringstoezicht bedoeld in artikel 14c zesde lid van het Wetboek van Strafrecht de medewerking aan huisbezoeken en het zich melden bij de reclassering zo vaak en zolang als de reclassering dit noodzakelijk acht daaronder begrepen; 


- stelt als bijzondere voorwaarden dat verdachte gedurende de proeftijd:

* 	zich op afspraken met de reclassering zal melden bij Reclassering Nederland zo frequent en zolang de reclassering dit noodzakelijk acht;
* 	zich onder behandeling zal stellen van Inforsa of soortgelijke zorginstelling te bepalen door de reclassering op de tijden en plaatsen als door of namens die zorginstelling aan te geven teneinde zich te laten behandelen zolang de reclassering dit noodzakelijk acht waarbij het verdachte zich houdt aan de huisregels en de aanwijzingen die door die zorginstelling gegeven worden en waarbij het innemen van medicijnen onderdeel kan zijn van de behandeling; 
*	zich zal onthouden van het gebruik van drugs en zich verplicht ten behoeve van de naleving van dit verbod mee te werken aan urineonderzoek zo frequent en zolang de reclassering dit noodzakelijk acht;
*	zich maximaal zal inspannen om het op de website TikTok geplaatste en onder 1 ten laste gelegde filmpje van een gemaskerde man die een Walther P38 naast zijn hoofd houdt met daarbij de tekst KRIEG en #1488 binnen 5 (vijf) dagen na het wijzen van dit vonnis te verwijderen van die website TikTok;


- waarbij de reclassering opdracht wordt gegeven als bedoeld in artikel 14c zesde lid van het Wetboek van Strafrecht toezicht te houden op de naleving van de voorwaarden en verdachte ten behoeve daarvan te begeleiden; 

- beveelt dat de bijzondere voorwaarden en het toezicht door de reclassering dadelijk uitvoerbaar zijn; 

- veroordeelt verdachte tot een taakstraf van 120 (honderd twintig) uren;

- beveelt dat voor het geval verdachte de taakstraf niet of niet naar behoren verricht de taakstraf wordt vervangen door 60 (zestig) dagen hechtenis; 



Voorlopige hechtenis


- heft op het geschorste bevel tot voorlopige hechtenis.



Dit vonnis is gewezen door mr. R.F. van Aalst voorzitter mrs. R.B. Eigeman en 
H.B.W. Beekman rechters in tegenwoordigheid van mr. I.S.A. Nahumury griffier en is uitgesproken op de openbare terechtzitting van 9 november 2021.



Mr. Van Aalst is buiten staat dit vonnis mede te ondertekenen.





Bijlage: de tenlastelegging




Aan verdachte wordt ten laste gelegd dat: 



Feit 1
hij op één of meer tijdstippen in of omstreeks de periode van 24 augustus 2020 tot en met 25 februari 2021 te Hilversum althans in Nederland in het openbaar mondeling bij geschrift en/of bij afbeelding heeft aangezet tot haat tegen en/of discriminatie van mensen te weten
Joden en/of moslims en/of gekleurde en/of negroïde mensen en/of gewelddadig optreden tegen persoon of goed van mensen te weten Joden en/of moslims en/of gekleurde en/of negroïde mensen wegens hun ras en/of godsdienst en/of geloofsovertuiging door het plaatsen en/of delen van een of meer bericht(en) en/of geschrift(en) en/of afbeeldingen in/op de website [website] .com en/of de website TikTok en/of telegram chatgroep [telegramgroep] en/of telegram chatgroep [telegramgroep]  te weten


- een filmpje met daarbij de tekst ‘Race war nov. Negros are apes’ (vindplaats: p 75 en/of p 376) en/of

- een afbeelding te plaatsen met daarbij de tekst ‘Removekike’ (vindplaats: p 76 en/of p 377) en/of

- een bericht met de tekst ‘if murdering a kike would change anything. I’d be in jail right now’ (vindplaats: p 76 en/of p 379) en/of

- een bericht met de tekst ‘exactly brother dying for this would be a honor. Dying for this idea of saving my people from this degeneracy and complete replacement (vindplaats: p 76 en/of p 379) en/of

- een afbeelding te plaatsen met daarbij de tekst ‘Kikes are our enemy enemy of the white race and Christianity’ (vindplaats: p 77 en/of p 381) en/of

- een filmpje te plaatsen van een gemaskerde man die een Walther P38 naast zijn hoofd houdt met daarbij de tekst KRIEG en/of #1488 (vindplaats: p 110) en/of

- een bericht met de tekst ‘If a west European country becomes islamic i will personally shoot up a Mosque. Try to kill as many enemies as I can’ (vindplaats: p 125 en/of p 395) en/of

- een bericht met de tekst ‘WHITEPOWER Every race traitor will get the bullet’ (vindplaats p 126 en/of p 399) en/of

- een bericht met de tekst ‘Fuck Islam Byzantine Orthodoxy for the win Europe is Christian land Every Mosque will be burned to the ground when the revolution comes’ (vindplaats: p 126 en/of p 402) en/of

- een bericht met de tekst ‘Im also okay with niggers that want to fight jews and later separate We just can’t live together’ (vindplaats: p 126/127 en/of p 402) en/of

- een bericht met de tekst ‘Every liberal jew should be shot dead as an enemy of the western civilization’ (vindplaats: p. 442 en/of 399)
- een bericht met de tekst ‘Kill muslims’ (vindplaats: p 424 en/of p 418)


Feit 2
hij op één of meer tijdstippen in of omstreeks de periode van 15 augustus 2020 tot en met 25 februari 2021 te Hilversum (een) wapen(s) van categorie III onder 1 en/of munitie van categorie III van de Wet wapens en munitie te weten

- een pistool van het merk Walther model P38 kaliber 9xl9mm en/of
- een patroonmagazijn en/of
- een gasrevolver van het merk Mondial model 999 kaliber 6mm PL en/of
- een samengesteld patroon (patroonhuls en projectiel kaliber 9xl9mm) en/of
- een vuurwapen enkelloops hagelgeweer van het merk De Domingo Alberdi 

zijnde (een) vuurwapen(s) in de vorm van een geweer revolver en/of pistool en/of munitie
voorhanden heeft gehad;



Feit 3
hij op één of meer tijdstippen in of omstreeks de periode van 24 augustus 2020 tot en met 17 oktober 2020 te Hilversum althans in Nederland zich in het openbaar bij geschrift en/of bij afbeelding opzettelijk beledigend heeft uitgelaten over een groep mensen te weten Joden en/of Moslims en/of gekleurde en/of negroÏde mensen wegens hun ras en/of godsdienst en/of geloofsovertuiging door het plaatsen en/of delen van een of meer bericht(en) en/of geschrift(en) en/of afbeeldingen in/op de website [website] .com en/of telegram chatgroep [telegramgroep] en/of telegram chatgroep [telegramgroep]  te weten 

- een filmpje met daarbij de tekst ‘Race war nov. Negros are apes’ (vindplaats: p 75 en/of p 376) en/of
- een bericht met de tekst ‘Kanker joden’ (vindplaats: p 435 en/of 398) en/of
- een afbeelding van een gestrekte hand en/of de zogenoemde Hitlergroet met daarbij de getallen 88* (vindplaats p 125 en/of p 399) en/of
- een bericht met de tekst ‘Why won’t these muslim cockroaches understand that their shitty religion has no place on these holy Christian lands Just like cockroaches they’re trying to find a common ground with us ‘UHHH I HA TE JEW AND U HATEJEW’ So what? Fuckjews and fuck mu slims Stop trying to spread your religion like cancer The harder you try the harder we wil/ punish you. (vindplaats: p 126 en/of p 402/403) en/of
- een afbeelding van een vlag met een SS-teken en een SS-totenkopf (vindplaats: p 129) en/of
- een of meerdere afbeeldingen van hakenkruizen met een rood en/of zwart kruis (vindplaats: p 129 en/of p412)


Feit 4
hij op of omstreeks 25 februari 2021 te Hilversum (een) wapen(s) van categorie 1 onder 10 van de Wet wapens en munitie te weten een

- stiletto en/of
- vlindermes van het merk Böker model Magnum en/of
- vlindermes van het merk Beretta model Pachi
voorhanden heeft gehad;


Feit 5
hij op of omstreeks 25 februari 2021 te Hilversum een wapen van categorie t onder 7° van de Wet wapens en munitie te weten een door de Minister van Justitie en Veiligheid aangewezen voorwerp dat een ernstige bedreiging van personen kon vormen en/of dat
zodanig op een wapen geleek dat deze voor bedreiging of afdreiging geschikt was namelijk
een nabootsing van een vuurwapen te weten van een gasdrukpistool geschikt voor bedreiging of afdreiging van het merk Baikal model MP-651 K kaliber 45mm
voorhanden heeft gehad.



 Wanneer hierna wordt verwezen naar paginanummers betreffen dit pagina’s van op ambtseed of ambtsbelofte opgemaakte processen-verbaal. Deze processen-verbaal zijn als bijlage opgenomen bij het in de wettelijke vorm opgemaakte proces-verbaal van 5 juli 2021 onderzoeksnummer MDRAA21005 / 03BOSTULP BVH-nummer 2021060703 opgemaakt door politie Eenheid Midden-Nederland doorgenummerd 1 tot en met 489. Tenzij anders vermeld zijn dit processen-verbaal in de wettelijke vorm opgemaakt door daartoe bevoegde opsporingsambtenaren.


 Pagina 375.


 Pagina 376.


 Pagina 377.


 Pagina 379.


 Pagina 380.


 Pagina 381.


 Pagina 110.


 Pagina 124.


 Pagina 125.


 Pagina 125.


 Pagina 126.


 Pagina 127.


 Pagina 129.


 Pagina 395.


 Pagina 398.


 Pagina 399.


 Pagina 402.


 Pagina 403.


 Pagina 403.


 Pagina 417.


 Pagina 424.


 Pagina 441.


 Pagina 442.


 Pagina 218.


 Pagina 248.


 Pagina 38.


 Pagina 151.


 Pagina 152.


 Pagina 153.


 Pagina 166.


 Pagina 167.

