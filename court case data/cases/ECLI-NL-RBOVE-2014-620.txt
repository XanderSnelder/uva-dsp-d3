

Rechtbank Overijssel
Team strafrecht 


Zittingsplaats Almelo



Parketnummer: 08/910022-13
Datum vonnis: 11 februari 2014




Vonnis (promis) op tegenspraak van de rechtbank Overijssel meervoudige kamer voor strafzaken rechtdoende in de zaak van de officier van justitie tegen:






          [verdachte]

geboren op [geboortedag] 1985 in [geboorteplaats]
wonende in [woonplaats] [adres].





1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzittingen van 24 september 2013 en 28 januari 2014. De rechtbank heeft kennis genomen van de vordering van de officier van justitie mr. Y. Oosterhof en van hetgeen door de verdachte en diens raadsvrouw mr. M. Kieft advocaat te Enschede naar voren is gebracht.





2De tenlastelegging


De verdenking komt er kort en feitelijk weergegeven op neer dat verdachte: 

feit 1: samen met een ander of anderen dan wel alleen iemand onder bedreiging van geweld heeft gedwongen tot afgifte van een Porsche en geld;  

feit 2: samen met een ander of anderen dan wel alleen heeft geprobeerd iemand onder bedreiging van geweld geld afhandig te maken;

feit 3: een aantal (vuur)wapens en munitie in zijn bezit heeft gehad;

feit 4: een stroomstootwapen in zijn bezit heeft gehad.



Voluit luidt de tenlastelegging - na aanpassing als bedoeld in artikel 314a Sv - aan de verdachte dat:



1.
hij op een of meer tijdstip(pen) in of omstreeks de periode van 1 januari 2013
tot 5 juni 2013 in de gemeente(n) Enschede en/of Almelo en/althans (elders) in
Nederland
tezamen en in vereniging met een ander of anderen en/althans alleen
(telkens) met het oogmerk om zich en/of (een) ander(en) wederrechtelijk te
bevoordelen door geweld en/of bedreiging met geweld een persoon genaamd

        [slachtoffer] heeft gedwongen tot de afgifte van een personenauto (merk
Porsche) en/of een of meer geldbedrag(en) (totaal euro 50.000--) in elk
geval van enig goed en/of geld geheel of ten dele toebehorende aan die [slachtoffer]
en/althans/in elk geval aan een ander of anderen dan aan verdachte en/of zijn
mededader(s)
welk geweld en/of welke bedreiging met geweld hierin bestond(en) dat verdachte
tezamen met zijn mededader(s) en/althans alleen:

- die [slachtoffer] opdracht heeft/hebben gegeven die/dat auto (als onderpand/borg) af

  te geven en/of die/dat geldbedrag(en) te betalen althans tegen die [slachtoffer]
  heeft/hebben gezegd dat hij ([slachtoffer]) die auto (als onderpand/borg) en/of
  die/dat geldbedrag(en) af moest geven en/of

- ( daarbij) tegen die [slachtoffer] heeft/hebben gezegd/verteld dat verdachte en/of

  zijn mededader(s) bij een overval iemand zou(den) hebben neergeschoten en/of
  vermoord/geliquideerd en/of

- die [slachtoffer] een (vuur)wapen heeft/hebben getoond/laten zien en/of
- tegen die [slachtoffer] heeft/hebben gezegd -zakelijk weergegeven- dat als die

  [slachtoffer] die euro 50.000-- niet zou betalen verdachte en/of zijn mededaders
  die [slachtoffer] en/of zijn gezin iets aan zou(den) doen en/of

- naar die [slachtoffer] toe heeft/hebben aangegeven dat wanneer die [slachtoffer] euro

  50.000-- betaald zou hebben voor die [slachtoffer] alles klaar zou zijn en/of
  verdachte en/of zijn mededader(s) overal van af zou(den) zien en/althans

- ( meermalen) dreigend en/of dwingen en/of intimiderend tegen/met die [slachtoffer]
  heeft/hebben gesproken;


2.
hij in of omstreeks de periode van 5 juni 2013 tot en met 11 juni 2013 in de
gemeente(n) Almelo en/of Enschede en/althans (elders) in Nederland
ter uitvoering van het door verdachte voorgenomen misdrijf om tezamen en in
vereniging met een ander of anderen en/althans alleen
met het oogmerk om zich en/of (een) ander(en) wederrechtelijk te bevoordelen
door geweld en/of bedreiging met geweld een persoon genaamd [slachtoffer] te
dwingen tot de afgifte van euro 150.000-- in elk geval van een geldbedrag
geheel of ten dele toebehorende aan die [slachtoffer] en/althans/in elk geval aan een
ander of anderen dan aan verdachte en/of zijn mededader(s)
tezamen met zijn mededader(s) en/althans alleen

- naar het kantoor van die [slachtoffer] is/zijn gegaan en/of (vervolgens) tegen die

  [slachtoffer] heeft/hebben gezegd dat hij([slachtoffer]) euro 150.000- moest betalen en/of
  (nadat die [slachtoffer] had gezegd dat hij([slachtoffer]) geen geld had) tegen die [slachtoffer]
  heeft/hebben gezegd dat verdachte en/of zijn mededader(s) wist(en) waar
  hij([slachtoffer]) woonde en/of dat verdachte en/of zijn mededader(s) zijn([slachtoffers])
  gezin zouden pakken en/of

- ( daarbij/in dat kantoor) die [slachtoffer] een pistool/(vuur)wapen op/tegen het
  hoofd heeft/hebben gezet/geduwd en/of
- ( meermalen) die [slachtoffer] (telefonisch) heeft/hebben benaderd en/of daarbij op

  indringende/dwingende/bedreigende/intimiderende wijze tegen die [slachtoffer]
  heeft/hebben gezegd dat die [slachtoffer] (een deel van) het geldbedrag moest
  betalen en/of

- ( nadat die [slachtoffer] op 11 juni 2013 had aangegeven een gedeelte van het

  gevraagde bedrag aan verdachte en/of zijn mededader(s) te zullen afgeven/
  betalen) met een geladen pistool/(vuur)wapen naar de (afgesproken)
  ontmoeting(splaats) met die [slachtoffer] is/zijn gelopen/gegaan
terwijl de uitvoering van dat voorgenomen misdrijf niet is voltooid;



3.
hij op of omstreeks 11 juni 2013 in de gemeente Enschede
een of meer (vuur)wapen(s) van categorie II en/of III te weten:

- een pistool merk Llama kal 9 mm (cat. III onder 1) en/of
- een machinegeweer merk Staatsarsenaal type AK-47 kal. 7.62x39 mm (cat. II
  onder 2) en/of
- een kogelgeweer merk Manu Arm Veauche Loire type .22 kal. .22Lr (cat. III
  onder 1) en/of
- een pistool merk Browning type High Power Captain kal. 9 mm (cat. III

  onder 1)
en/of
een of meer stuk(s) munitie van categorie III te weten:

- 6 althans een of meer deelmantel kogelpatro(o)n(en) (pv pag. 143) en/of
- 29 althans een of meer kogelpatro(o)n(en) kal. 762x39 mm (pv pag. 152)
  en/of
- 52 althans een of meer kogelpatro(o)n(en) kal .22 Lr. (pv pag. 153) en/of
- 45 althans een of meer (loden) kogelpatro(o)n(en) kal. .22Lr. (pv pag.
  153) en/of
- een patroon kal. 9 mm (pv pag. 153) en/of
- 50 althans een of meer patro(o)n(en) kal. 7.62x39 mm (pv pag. 153) en/of
- 62 althans een of meer  (kogel)patro(o)n(en) kal. 9 mm (pv pag. 154)
  en/of
- 13 althans een of meer kogelpatro(o)n(en) kal. 9 mm (pv pag. 162)
voorhanden heeft gehad;


4.
hij op of omstreeks 11 juni 2013 in de gemeente Enschede
een wapen van categorie II onder 5° te weten een voorwerp waarmee door een
elektrische stroomstoot personen weerloos kunnen worden gemaakt of pijn kan
worden toegebracht voorhanden heeft gehad.





3De vordering van de officier van justitie


De officier van justitie heeft gevorderd dat voor het onder 1 2 3 en 4 tenlastegelegde wordt veroordeeld tot een gevangenisstraf van vijf jaren met aftrek van het voorarrest en onttrekking aan het verkeer van de wapens en munitie.  





4De voorvragen


De rechtbank heeft vastgesteld dat de dagvaarding geldig is dat zij bevoegd is tot kennisneming van deze zaak dat de officier van justitie ontvankelijk is in de vervolging en dat er geen redenen zijn voor schorsing van de vervolging.





5De beoordeling van het bewijs


Deze paragraaf bevat het oordeel van de rechtbank over de vraag of de tenlastegelegde feiten bewezenverklaard kunnen worden of dat daarvan moet worden vrijgesproken. In het geval de rechtbank tot een bewezenverklaring komt steunt de beslissing dat verdachte de feiten heeft begaan op de inhoud van bewijsmiddelen die als bijlage aan het vonnis zijn gehecht en daarvan op die wijze deel uitmaken. Deze bewijsmiddelen bevatten dan de redengevende feiten en omstandigheden op grond waarvan de rechtbank de overtuiging heeft gekregen dat verdachte het tenlastegelegde heeft begaan.



5.1

De beoordeling van het bewijs van het onder 1 en 2 tenlastegelegde



5.1.1

De standpunten van de officier van justitie en de verdediging



De officier van justitie heeft gesteld dat bewezenverklaard kan worden dat verdachte en zijn medeverdachten [slachtoffer] hebben afgeperst en daartoe een poging hebben gedaan. Zij baseert de bewezenverklaring op de verklaringen die [slachtoffer] tegenover de politie en de rechter-commissaris heeft afgelegd. Zij acht die verklaringen betrouwbaar en in combinatie met door haar genoemd steunbewijs voldoende voor het bewijs.



De verdediging heeft met verwijzing naar artikel 342 tweede lid Sv betwist dat naast de verklaring van [slachtoffer] voldoende steunbewijs voorhanden is zodat verdachte moet worden vrijgesproken. Subsidiair heeft de verdediging de betrouwbaarheid van de verklaringen van [slachtoffer] gemotiveerd.




5.1.2

De bewijsoverwegingen van de rechtbank



De rechtbank overweegt over de betrouwbaarheid van de verklaringen van [slachtoffer] het volgende. 




Versie verdachten

Verdachte en zijn medeverdachten worden verdacht van afpersing en een poging tot afpersing van [slachtoffer]. Zij ontkennen allen zich daaraan schuldig te hebben gemaakt. Verdachte [verdachte] erkent wel [slachtoffer] te kennen. Hij heeft zaken met hem gedaan en [slachtoffer] was hem daarom geld schuldig. De andere verdachten zeggen ofwel [slachtoffer] niet te kennen ofwel hem slechts enkele keren te hebben ontmoet en beroepen zich bij doorvragen op hun zwijgrecht. 




Versie [slachtoffer]

Het verhaal van [slachtoffer] komt in de kern op het volgende neer. [slachtoffer] krijgt contact met een zekere [betrokkene 1] die zijn hulp inroept bij de invoer van drugs. [betrokkene 1] brengt hem in contact met verdachte en een aantal medeverdachten die voor beveiliging of het distribueren van de drugs zouden zorgen. [slachtoffer] leert via [betrokkene 1] ook een zekere [betrokkene 2] kennen waarover later meer. 

            [slachtoffer] beschrijft in zijn verklaringen zeven ontmoetingen met verdachte en/of één of meer van zijn medeverdachten waarin de tenlastegelegde feitelijke afpersingshandelingen zouden hebben plaatsgevonden:



drie of vier weken voor 10 juni 2013 op een camping in Glanerbrug/Enschede met verdachte [medeverdachte 1] [medeverdachte 2] en [medeverdachte 3] (medio mei)


na een tussenliggend weekend opnieuw op de camping met dezelfde personen waarbij [medeverdachte 3] een pistool draagt en [slachtoffer] zich gedwongen voelt in te stemmen met het afstaan van zijn Porsche met papieren als onderpand (medio mei)


de dag daarna de afgifte van zijn Porsche met papieren aan [medeverdachte 1]


ontmoeting met verdachte bij [betrokkene 3] waarbij verdachte. hem mede namens [medeverdachte 3] en [medeverdachte 2] meedeelt dat bij betaling van € 50.000- alles klaar is en dat anders [slachtoffer] en zijn gezin iets aangedaan zal worden


daarna contact met [betrokkene 1] die op 17 en 23 mei 2013 telkens  € 25.000- overmaakt. De eerste € 25.000 betaalt [slachtoffer] op 24 mei 2013 aan [verdachte] bij McDonald’s in Oldenzaal;


na paniek over dreigende liquidatie bezoekt [slachtoffer] [verdachte] en betaalt voor de tweede keer € 25.000. [verdachte] belt [slachtoffer] daarna op een later door [slachtoffer] weggegooide telefoon en zegt dat alles nu geregeld is; 



              [medeverdachte 3] [medeverdachte 4] en [medeverdachte 2] bezoeken [slachtoffer] op 5 juni 2013 op zijn kantoor in [plaats].


Doel van deze ontmoetingen is [slachtoffer] te bewegen forse bedragen uiteindelijk oplopend tot € 200.000 aan de verdachten te betalen. [slachtoffer] diende afspraken over betalingen te maken via een hem door verdachten op naar zijn zeggen op 5 juni 2013 verstrekt telefoonnummer. De reden waarom de verdachten geld van [slachtoffer] wilden hebben was dat hij mede verantwoordelijk werd gehouden voor een afgeblazen drugstransport waarbij de verdachten – tegen betaling – een rol zouden spelen. In de beleving van de verdachten aldus [slachtoffer] was eigenlijk [betrokkene 1] daarvoor verantwoordelijk maar [slachtoffer] zou degene moeten zijn die een en ander financieel zou moeten (laten) compenseren. Wat verdachten niet wisten begrijpt de rechtbank uit de verklaring van [slachtoffer] was dat [slachtoffer] nadat het door [betrokkene 1] aangekondigde drugstransport niet was doorgegaan de hiervoor genoemde [betrokkene 2] had geholpen bij dat (of een ander?) drugstransport met een naar zijn zeggen nooit ontvangen winstdeel in het vooruitzicht. Zijn motief om [betrokkene 2] te helpen was dat [betrokkene 2] anders in grote problemen zou komen. Uit de daarop betrekking hebbende stukken (blz. 129 t/m 139) leidt de rechtbank af dat het transport van die partij drugs op 18 april 2013 zou moeten hebben plaatsgevonden. 



Waardering betrouwbaarheid verklaringen [slachtoffer]

In het eerste verhoor op 10 juni 2013 verzwijgt [slachtoffers] dat hij na het afblazen van het transport door [betrokkene 1] aan een drugstransport door [betrokkene 2] heeft meegewerkt. Hoewel voorstelbaar is dat [slachtoffer] zichzelf niet al dadelijk heeft willen belasten maakt zijn betrokkenheid bij een ernstig strafbaar feit als drugsinvoer dat zijn verklaring met kritische blik wordt gewaardeerd. 



Dan valt op dat [slachtoffers] telkens op onderdelen die essentieel zijn in zijn beschuldiging een zodanig scenario schetst dat mogelijke getuigen niet waarschijnlijk zijn. Een voorbeeld is dat hij op 5 juni 2013 op kantoor door drie van de verdachten bezocht. [slachtoffer] ziet op een beeldscherm dat zij voor de deur staan doet open en ontvangt hen in een ongebruikt deel van het gebouw en buiten het zicht van zijn personeel. Zijn secretaresse die verklaart dat zij als er wordt aangebeld via een cameraverbinding kan zien wie aanbelt en dan besluit al of niet open te doen heeft daarvan niets gemerkt (blz. 127). 



Een vermoeden van onvolledigheid rijst rond de verklaring over [betrokkene 2]. De rechtbank acht het weinig aannemelijk dat [slachtoffer] zich zoveel zorgen maakt over de veiligheid van deze [betrokkene 2] die hij sinds kort kent dat hij zijn eigen veiligheid in de waagschaal stelt door mee te werken aan een drugsimport. Over deze [betrokkene 2] is verder niets vast te stellen. [slachtoffer] verklaart daarover niet. 

            [slachtoffer] wil evenmin informatie geven over de door hem ter sprake gebrachte zakenrelatie [betrokkene 4]. Hij verwachtte van hem een betaling die kennelijk niet kwam en daarna is hij naar de politie gegaan. 



De verklaringen van [slachtoffer] zijn in zoverre niet accuraat dat een kloppende tijdlijn van de geschetste gebeurtenissen niet is te construeren. De Porsche zou hij bijvoorbeeld hebben afgegeven vier weken vóór de eerste overboeking door [betrokkene 1]. Volgens een opgave van de ING-bank was die overboeking op 17 mei 2013 (aanvullend proces-verbaal van 10 december 2013 blz. 23).  De Porsche zou dan op ongeveer 19 april zijn afgegeven. Dat stemt niet overeen met [slachtoffers] verklaring dat de eerste bijeenkomst op de camping toen de Porsche-afgifte nog niet aan de orde was geweest drie à vier weken voor de dag van aangifte dus tussen 13 en 20 mei was geweest. Ook over het begin van de contacten verklaart [slachtoffer] inconsistent. 



Verder is moeilijk te begrijpen waarom [slachtoffer] zijn mobiele telefoon heeft weggegooid nu daarop terug te vinden zou zijn met wie hij in de afpersingsperiode contact heeft gehad. Dat geldt ook voor het openen van de deur op 5 juni 2013 zoals hiervoor is overwogen. Ongerijmd is de versie van [slachtoffer] in vergelijking met de getuigenverklaringen over de door [slachtoffers] medevennoten al langer gesignaleerde verandering in het gedrag van [slachtoffer]. Met name getuige [getuige] had de indruk dat hij zich al eerder bezighield met ‘niet zuivere zaken’. Zowel zijn secretaresse als zijn vennoten verklaren dat [slachtoffer] hen over bedreigingen en betalingen heeft verteld. De door deze getuigen weergegeven verhalen stroken op onderdelen als tijdstippen en bedragen niet met hetgeen [slachtoffer] de politie heeft verteld. 




Tussenconclusie

Al met al roept de verklaring van [slachtoffer] twijfels op over wat zich precies heeft voorgedaan. Een aantal onderdelen zijn minder logisch en op bepaalde punten geeft [slachtoffer] geen openheid van zaken. De rechtbank realiseert zich dat bij het plegen van strafbare feiten (ook) de wetten van de logica niet steeds nageleefd worden. Hoewel aan de ene kant kritisch de betrouwbaarheid van aangever - en enige getuige - [slachtoffer] getoetst moet worden kan aan de andere kant ook niet een te groot gewicht toegekend worden aan inconsistenties en onvolledigheid op ondergeschikte onderdelen.  
Daarom heeft de rechtbank ook onderzocht of op de essentiële onderdelen bewijs uit andere bron voorhanden is. 




Steunbewijs 

De essentie van het strafbare feit dat verdachte en zijn medeverdachten wordt verweten is dat zij gedreigd hebben geweld tegen [slachtoffer] en zijn gezin te gebruiken als hij hen niet zou betalen. Dat bestanddeel wordt door verdachte betwist. Als steunbewijs heeft de officier van justitie een aantal bewijsmiddelen voldoende geacht. Er zijn schriftelijke stukken die bevestigen dat verdachte twee keer € 25.000 heeft opgenomen. De verdachten [verdachte] en [medeverdachte 5] zijn aangehouden terwijl zij in het bezit waren van vuurwapens op het moment dat zij dachten [slachtoffer] te ontmoeten om geld overhandigd te krijgen. Ook zijn er tapgesprekken van telefonisch contact tussen [slachtoffer] en [medeverdachte 3] of [medeverdachte 4] vlak voor de aanhoudingen. Hun aanhouding vond plaats nadat zij bij het kantoor van [slachtoffer] hadden aangebeld. In het geval van [medeverdachte 3] en [medeverdachte 4] werd op de plek van hun aanhouding een mobiele telefoon gevonden waarmee die telefoongesprekken met [slachtoffer] waren gevoerd.   
De verdachten bij wie bewijsbaar vuurwapens zijn aangetroffen hebben daarover geen (aannemelijke) verklaring afgelegd. Ook over de achtergrond van de schuld van [slachtoffer] aan verdachte heeft verdachte niet willen verklaren. 
Dat steunbewijs laat echter de mogelijkheid open dat een eerdere geldtransactie had plaatsgevonden (tenlastegelegde onder 1) en/of dat er een geldtransactie zou gaan plaatsvinden (tenlastegelegde onder 2) zonder dat er tevoren of tijdens de afgifte geweld werd gebruikt of daarmee werd gedreigd. 




5.1.3

De conclusie



De rechtbank heeft op basis van de niet voldoende betrouwbaar geachte verklaring van [slachtoffer] en het ontbreken van voldoende steunbewijs voor de geweldsaspecten niet de overtuiging dat verdachte het hem tenlastegelegde heeft gepleegd en zal hem daarom moeten vrijspreken. 





5.2.

De beoordeling van het bewijs van het onder 3 en 4 tenlastegelegde  



5.2.1

De bewijsoverwegingen van de rechtbank



De rechtbank constateert dat deze feiten bij de behandeling van de zaak op de terechtzitting niet ter discussie hebben gestaan en dat verdachte deze heeft bekend. 
Evenals de officier van justitie en de verdediging is de rechtbank van oordeel dat verdachte deze feiten heeft begaan. Die beslissing steunt op de inhoud van bewijsmiddelen die als bijlage aan het vonnis zijn gehecht en daarvan op die wijze deel uitmaken. Deze bewijsmiddelen bevatten de redengevende feiten en omstandigheden op grond waarvan de rechtbank de overtuiging heeft gekregen dat verdachte het tenlastegelegde heeft begaan.




5.2.2

De conclusie



De rechtbank is door de inhoud van de wettige bewijsmiddelen tot de overtuiging gekomen dat de verdachte het onder 3 en 4 tenlastegelegde heeft begaan met dien verstande dat: 



3.
hij op 11 juni 2013 in de gemeente Enschede
een vuurwapen van categorie II en vuurwapens van categorie III te weten:

- een pistool merk Llama kal 9 mm (cat. III onder 1) en
- een machinegeweer merk Staatsarsenaal type AK-47 kal. 7.62x39 mm (cat. II
  onder 2) en
- een kogelgeweer merk Manu Arm Veauche Loire type .22 kal. .22Lr (cat. III
  onder 1) en
- een pistool merk Browning type High Power Captain kal. 9 mm (cat. III

  onder 1)
en
munitie van categorie III te weten:

- 6 deelmantel kogelpatronen en
- 29 kogelpatronen kal. 762x39 mm en
- 52 kogelpatronen kal .22 Lr. en
- 45 loden kogelpatronen kal. .22Lr. en
- een patroon kal. 9 mm en
- 50 patronen kal. 7.62x39 mm en
- 62 kogelpatronen kal. 9 mm en
- 13 kogelpatronen kal. 9 mm 
voorhanden heeft gehad;


4.
hij op 11 juni 2013 in de gemeente Enschede
een wapen van categorie II onder 5° te weten een voorwerp waarmee door een
elektrische stroomstoot personen weerloos kunnen worden gemaakt of pijn kan
worden toegebracht voorhanden heeft gehad.



De rechtbank heeft de eventueel in de tenlastelegging voorkomende schrijffouten verbeterd in de bewezenverklaring. Verdachte wordt hierdoor niet in zijn verdediging geschaad. 



De rechtbank acht niet bewezen wat aan de verdachte onder 3 en 4 meer of anders is tenlastegelegd zodat zij hem daarvan zal vrijspreken.







6De strafbaarheid van het bewezenverklaarde


Het bewezenverklaarde is strafbaar gesteld bij artikel 55 van de Wet wapens en munitie. Er zijn geen feiten of omstandigheden aannemelijk geworden die de strafbaarheid van de feiten uitsluiten. Het bewezenverklaarde levert op:




feit 3

de misdrijven:
handelen in strijd met artikel 26 eerste lid van de Wet wapens en munitie terwijl het feit wordt begaan met betrekking tot een wapen van categorie II (machinegeweer) en
handelen in strijd met artikel 26 eerste lid van de Wet wapens en munitie terwijl het feit wordt begaan met betrekking tot een vuurwapen van categorie III meermalen gepleegd (een kogelgeweer en twee pistolen) en
handelen in strijd met artikel 26 eerste lid van de Wet wapens en munitie (patronen);    




feit 4

het misdrijf: 
handelen in strijd met artikel 26 eerste lid van de Wet wapens en munitie. 





7De strafbaarheid van de verdachte 
Er zijn geen feiten of omstandigheden aannemelijk geworden die de strafbaarheid van verdachte uitsluiten. De rechtbank oordeelt daarom dat verdachte strafbaar is voor de bewezenverklaarde feiten.




8De op te leggen straf of maatregel


8.1

De gronden voor een straf of maatregel



Bij de strafoplegging houdt de rechtbank rekening met de aard en de ernst van de gepleegde feiten de omstandigheden waaronder deze zijn begaan en de persoon van de verdachte zoals die uit het dossier en tijdens de behandeling ter terechtzitting naar voren zijn gekomen. Ook neemt de rechtbank de volgende factoren in aanmerking. 



Verdachte heeft een groot aantal wapens en munitie voorhanden gehad. Dergelijke voorwerpen kunnen worden gebruikt bij het plegen van strafbare feiten en vormen daarmee een gevaar voor en bedreiging van een veilige samenleving. Daarom moet streng worden opgetreden tegen verboden wapenbezit. 
De rechtbank neemt bij de strafoplegging de door het Landelijk Overleg Vakinhoud Strafrecht (LOVS) vastgestelde oriëntatiepunten als uitgangspunt. Deze oriëntatiepunten geven voor het voorhanden hebben van de onder feit 3 genoemde wapens als uitgangspunt een gevangenisstraf van achttien maanden voor de munitie een geldboete van € 340-- en voor het voorhanden hebben van een stroomstootwapen een geldboete van € 550--.     
Verdachte is zoals blijkt uit het uittreksel uit het documentatieregister niet eerder voor overtreding van de Wet wapen en munitie veroordeeld.
Alles afwegende is de rechtbank van oordeel dat aan verdachte een geheel onvoorwaardelijke vrijheidsstraf van na te melden duur moet worden opgelegd. 




8.2

De inbeslaggenomen voorwerpen



De officier van justitie heeft onttrekking aan het verkeer van de onder verdachte inbeslaggenomen wapens en munitie gevorderd.
De rechtbank is van oordeel dat die goederen vatbaar zijn voor onttrekking aan het verkeer nu met betrekking tot het onder verdachte inbeslaggenomen stroomstootwapen het onder 4 tenlastegelegde feit is gepleegd en met betrekking tot de overige bij verdachte aangetroffen wapens en munitie de onder 3 tenlastegelegde feiten zijn begaan. Alle inbeslaggenomen wapen en munitie zijn van zodanige aard dat het ongecontroleerde bezit daarvan in strijd is met de wet. 



Verdachte heeft verzocht om teruggave van onder hem inbeslaggenomen overige goederen. 
Van deze goederen is geen beslaglijst overgelegd. Volgens de officier van justitie zijn eventuele bij verdachte inbeslaggenomen overige goederen vastgelegd in de administratie van het openbaar ministerie. De officier heeft gevorderd dat de rechtbank de teruggave gelast van de onder verdachte inbeslaggenomen goederen met uitzondering van de hiervoor besproken wapens en munitie. Bij deze stand van zaken zal de rechtbank beslissen zoals door de officier is gevorderd






9De toegepaste wettelijke voorschriften


De hierna te nemen beslissing berust op de hiervoor genoemde wetsartikelen. Daarnaast berust deze beslissing op de artikelen 27 36b 36c 57 en 91 Sr.




10De beslissing


De rechtbank:




vrijspraak/bewezenverklaring




verklaart niet bewezen dat verdachte het onder 1 en 2 tenlastegelegde heeft begaan en spreekt hem daarvan vrij;


verklaart bewezen dat verdachte het onder 3 en 4  tenlastegelegde heeft begaan zoals hierboven omschreven;


verklaart niet bewezen wat aan verdachte onder 3 en 4 meer of anders is tenlastegelegd en spreekt hem daarvan vrij;





strafbaarheid




verklaart het bewezenverklaarde strafbaar;


verklaart dat het bewezenverklaarde de volgende strafbare feiten oplevert:




     feit 3

     handelen in strijd met artikel 26 eerste lid van de Wet wapens en munitie terwijl het feit  
     wordt begaan met betrekking tot een wapen van categorie II (machinegeweer) en
     handelen in strijd met artikel 26 eerste lid van de Wet wapens en munitie terwijl het feit   
     wordt begaan met betrekking tot een vuurwapen van categorie III meermalen gepleegd    
     (een kogelgeweer en twee pistolen)   
     en
     handelen in strijd met artikel 26 eerste lid van de Wet wapens en munitie (patronen);    

     feit 4

     handelen in strijd met artikel 26 eerste lid van de Wet wapens en munitie. 

- verklaart verdachte strafbaar voor het onder 3 en 4 bewezenverklaarde;



straf




veroordeelt verdachte tot een gevangenisstraf van achttien (18) maanden;


bepaalt dat de tijd die de veroordeelde voor de tenuitvoerlegging van deze uitspraak in verzekering en voorlopige hechtenis heeft doorgebracht bij de uitvoering van de gevangenisstraf geheel in mindering zal worden gebracht;


de inbeslaggenomen voorwerpen
- verklaart onttrokken aan het verkeer:

een pistool Llama Minimax 9 mm;
een zak munitie;
een A-Force stroomstootwapen;
een kalashnikov;
een wapen Anschutz P22;
een demper;
een zakje met 22 patronen;
een richtwapen;
een sok met munitie;
een enkelschots kogelgeweer Aafm460NL;
een wapen Walter Richtmid Aafm746 NL;  

- gelast de teruggave aan verdachte van overige onder hem inbeslaggenomen   
     goederen op de wijze als door de officier van justitie is gevorderd. 


Dit vonnis is gewezen door mr. A.M.G. Ellenbroek voorzitter mr. S. Taalman en mr. S.K. Huisman rechters in tegenwoordigheid van P.G.M. Klaassen griffier en is in het openbaar uitgesproken op 11 februari 2014.




Buiten staat

Mr. Taalman is niet in de gelegenheid dit vonnis mede te ondertekenen.




Bijlage bewijsmiddelen





Leeswijzer

Deze bijlage maakt deel uit van het vonnis en bevat de bewijsmiddelen. 



Wanneer hierna wordt verwezen naar dossierpagina’s zijn dit bladzijden uit het dossier van de Oost-Nederland district Twente met nummer 2013057444. Tenzij hieronder anders wordt vermeld wordt steeds verwezen naar bladzijden van een in de wettelijke vorm door daartoe bevoegde personen opgemaakt proces-verbaal.




Ten aanzien van feit 3:




1.
Het proces-verbaal van de terechtzitting van 28 januari 2014 voor zover inhoudende de bekennende verklaring van verdachte als bedoeld in artikel 359 derde lid laatste volzin Sv;



2.
Het proces-verbaal betreffende expertise vuurwapen d.d. 13 juni 2013 blz. 142 en 143
(pistool merk Llama en 6 deelmantel kogelpatronen);



3.
Het proces-verbaal betreffende expertise vuurwapens en munitie d.d. 17 juni 2013 blz. 151 t/m 154 (een machinegeweer merk Staatsarsenaal een kogelgeweer merk Manu Arm Veauche Loire 29 kogelpatronen kal. 762 x 39 mm 52 kogelpatronen kal. .22 45 loden kogelpatronen kal. .22 een patroon kal. 9 mm 50 patronen kal. 7.62 x 39 mm en 62 kogelpatronen kal. 9 mm);



4.
Het proces-verbaal betreffende expertise vuurwapens d.d. 13 juni 2013 blz. 161 en 162 (een pistool merk Browning en 13 kogelpatronen kal. 9 mm);       




Ten aanzien van feit 4:




1.
Het proces-verbaal van de terechtzitting van 28 januari 2014 voor zover inhoudende de bekennende verklaring van verdachte als bedoeld in artikel 359 derde lid laatste volzin Sv; 


2. 
Het proces-verbaal betreffende expertise stroomstootwapen d.d. 17 juni 2013 blz. 148 en 149. 


