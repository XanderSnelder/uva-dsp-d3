

RECHTBANK MIDDEN-NEDERLAND


Afdeling Strafrecht
Zittingslocatie Utrecht




Parketnummer: 16/701593-13 (0-dv A-dv en B-dv) (P)





Vonnis van de meervoudige strafkamer van 28 oktober 2014.




in de strafzaak tegen





          [verdachte]

geboren op [1964] te [geboorteplaats]
wonende te [adres] [woonplaats].






1Het onderzoek ter terechtzitting


Het onderzoek ter terechtzitting heeft plaatsgevonden op 27 februari 2014 17 april 2014 15 juli 2014 2 oktober 2014 6 oktober 2014 7 oktober 2014 en 14 oktober 2014. De verdachte is in persoon verschenen en heeft zich ter terechtzitting laten bijstaan door mr. H.O. den Otter advocaat te Arnhem. 



De rechtbank heeft kennisgenomen van de vordering van de officier van justitie en van wat verdachte en de raadsman naar voren hebben gebracht.






2Tenlastelegging


De tenlastelegging is op de zitting gewijzigd. 
De tenlastelegging is met wijziging als bijlage aan dit vonnis gehecht. 
De verdenking komt er kort en feitelijk weergegeven op neer dat verdachte:




0-dagvaarding





Ten aanzien van feit 1: in de periode van 27 maart 2013 tot en met 21 juni 2013 om samen met een ander voorbereidingshandelingen te treffen voor het teweegbrengen van een ontploffing en/of een vernieling aan enig gebouw een aantal voorwerpen bestemd tot het begaan van die misdrijven voorhanden heeft gehad;




Ten aanzien van feit 2: op 21 juni 2013 samen met een ander een aantal vuurwapens en munitie voorhanden heeft gehad;




Ten aanzien van feit 3: in de periode van 27 maart 2013 tot en met 21 juni 2013 heeft deelgenomen aan een organisatie die het oogmerk had om plofkraken en/of ramkraken en/of overige inbraken te plegen en/of zich bezig hield met wapenhandel en/of drugshandel;




Ten aanzien van feit 4: in de periode van 6 juni 2013 tot en met 7 juni 2013 samen met een ander uit een vitrine van [juwelier 1] een hoeveelheid sieraden heeft weggenomen. 




A-dagvaarding:





Ten aanzien van feit 1: op 21 juni 2013 samen met een ander een vier-band jammer voorhanden heeft gehad;




Ten aanzien van feit 2: op 21 juni 2013 een taser voorhanden heeft gehad;




B-dagvaarding:




in de periode van 10 mei 2009 tot en met 11 mei 2009 samen met een ander meerdere schilderijen heeft gestolen uit het stadsmuseum te IJsselstein door met een breekvoorwerp het slot van de toegangspoort van het hek behorende bij het museum te forceren/open te breken en met een breekijzer de nooddeur van het museum te openen en de schilderijen van de wanden van het museum te rukken.






3Voorvragen


3.1

De geldigheid van de dagvaarding



De verdediging heeft bepleit dat de dagvaarding partieel nietig dient te worden verklaard ten aanzien van feit 1 op de A-dagvaarding nu de redactie van feit 1 niet concreet duidelijk is wanneer deze wordt vergeleken met de wettekst als bedoeld in artikel 10.9 lid 1 Telecommunicatiewet. 



De rechtbank overweegt daartoe dat het voor de verdediging met deze tenlastelegging in samenhang bezien met het dossier duidelijk moet zijn waartegen zij zich moet verdedigen en verwerpt dit verweer. 



De dagvaarding is geldig.




3.2

De bevoegdheid van de rechtbank



Deze rechtbank is bevoegd tot kennisneming van de ten laste gelegde feiten.




3.3

De ontvankelijkheid van de officier van justitie



De officier van justitie is ontvankelijk. 




3.4

Schorsing van de vervolging



Er zijn geen redenen voor schorsing van de vervolging.











4Waardering van het bewijs


4.1

Het standpunt van het Openbaar Ministerie



De officier van justitie heeft zich op het standpunt gesteld dat wettig en overtuigend bewezen kan worden dat verdachte zich schuldig heeft gemaakt aan de feiten 1 tot en met 4 op de 0-dagvaarding feit 2 op de A-dagvaarding en het feit op de B-dagvaarding.



Ten aanzien van feit 1 op de A-dagvaarding heeft de officier van justitie zich gerefereerd aan het oordeel van de rechtbank.  




4.2

Het standpunt van de verdediging



De verdediging heeft vrijspraak bepleit ten aanzien van de ten laste gelegde feiten 1 3 en 4 op de 0-dagvaarding en het feit op de B-dagvaarding.



Ten aanzien van feit 2 op de 0-dagvaarding heeft de verdediging zich op het standpunt gesteld dat het feit wettig en overtuigend bewezen kan worden met uitzondering van het bestanddeel medeplegen. 



Ten aanzien van feit 1 op de A-dagvaarding heeft de verdediging zich op het standpunt gesteld dat het feit weliswaar bewezen kan worden maar niet als strafbaar feit gekwalificeerd kan worden. 



Ten aanzien van feit 2 op de A-dagvaarding refereert de verdediging zich aan het oordeel van de rechtbank. 




4.3

Het oordeel van de rechtbank



4.3.1

Vrijspraak ten aanzien van het feit op de B-dagvaarding



In de periode van 10 mei 2009 tot en met 11 mei 2009 heeft er een diefstal met braak plaatsgevonden in het Stadsmuseum te IJsselstein. Op de route vanaf de opengebroken nooddeur en het geforceerde toegangshek zijn een breekijzer en een betonschaar aangetroffen. Op het breekijzer is een DNA-spoor aangetroffen waarvan door het NFI een match is vastgesteld met het DNA-profiel van [verdachte]. Op de betonschaar is een spoor aangetroffen waarvan het NFI op basis van vergelijkend DNA-onderzoek concludeert dat het extreem veel waarschijnlijker is als de bemonstering celmateriaal bevat van twee of drie personen: medeverdachte [medeverdachte 1] en één of twee onbekende perso(o)n(en) (niet verwant aan elkaar of aan [medeverdachte 1]) dan als de bemonstering celmateriaal bevat van twee of drie personen: twee of drie onbekende personen (niet verwant aan elkaar of aan [medeverdachte 1]).



De rechtbank overweegt dat voor dit feit afgezien van de aangifte en de veiliggestelde DNA-sporen geen ander bewijs aanwezig is in het dossier. 



Bij de beantwoording van de vraag naar de bewijskracht van een DNA-match zijn tal van factoren van belang. Die factoren welke onder meer verband houden met het karakter van het ten laste gelegde feit zijn bijvoorbeeld de plaats van aantreffen van het spoor de aard van het lichaamsmateriaal en de mate waarin alternatieve scenario’s voor herkomst van het spoor kunnen worden uitgesloten. 



De rechtbank constateert dat het celmateriaal bij beide DNA-sporen op verplaatsbare objecten is aangetroffen en dat het aangetroffen celmateriaal daarom niet buiten redelijke twijfel een daderspoor betreft. Omdat er zich overigens geen ander bewijsmiddel in het dossier bevindt waarmee verdachte wordt gekoppeld aan de inbraak te IJsselstein is de rechtbank van oordeel dat het niet buiten redelijke twijfel vaststaat dat verdachte degene is die samen met een ander of anderen de inbraak heeft gepleegd. 



De officier van justitie heeft betoogd dat de bewezenverklaring gebaseerd kan worden op zogenoemd schakelbewijs gelet op de modus operandi bij de onderhavige inbraak en de onder feit 4 op de 0-dagvaarding ten laste gelegde inbraak in Doetinchem en de onder feit 1 op de 0-dagvaarding ten laste gelegde voorbereidingshandelingen te Meppel. De rechtbank volgt de officier van justitie hierin niet nu niet uit het dossier blijkt dat deze modus operandi zo specifiek is dat het bewijs van betrokkenheid van verdachte bij die inbraken redengevend is voor betrokkenheid van verdachte bij deze inbraak.



Gelet op hetgeen hiervoor is overwogen acht de rechtbank niet wettig en overtuigend bewezen dat verdachte het ten laste gelegde heeft begaan en zal zij verdachte van dit feit vrijspreken.




4.3.2

Het verweer strekkende tot bewijsuitsluiting




4.3.2.1 Het standpunt van de verdediging

De verdediging heeft aangevoerd dat de feiten en omstandigheden die staan vermeld in de aanvraag ex artikel 126l (opnemen van vertrouwelijke communicatie met een technisch hulpmiddel) en artikel 126nb (inzet scanapparatuur) Wetboek van Strafvordering (hierna: Sv) er nimmer toe geleid kunnen en mogen hebben dat overgegaan is tot de inzet van deze bijzondere opsporingsmiddelen. Daar waar gememoreerd wordt dat “mede gezien de ernst van de verdenking van het strafbare feit namelijk het plegen van ram- en/of plofkraken waarbij mogelijk gevaar te duchten is voor omwonenden het dringend noodzakelijk is om de inhoud van deze gesprekken mee te krijgen” is hiervan in het geheel geen nadere onderbouwing te vinden. Ook de verwijzing naar het onderzoek BR MN07 is onvoldoende daar deze informatie oud is en een andere verdachte betreft. Evenmin recent is de CIE-informatie gelet op de tijdstippen waarop deze bij het Tactische Team binnen zijn gekomen. Daarnaast is er nimmer sprake geweest van een omstandigheid zoals vermeld in de artikelen 126l en 126m Sv namelijk dat het bevel tot het opnemen van vertrouwelijke communicatie alleen mag worden gegeven indien het onderzoek dit dringend vordert. Op geen enkele wijze valt te bezien op basis van welke dringende noodzakelijkheid in verband met het onderzoek noch voor welke feiten de inzet noodzakelijk is geweest. Het nadeel dat voor verdachte is veroorzaakt is dat hiermee een inbreuk is gemaakt op zijn persoonlijke levenssfeer. Dit is een ernstig vormverzuim in de zin van artikel 359a Sv hetgeen dient te leiden tot bewijsuitsluiting van alle resultaten die uit de OVC-opnames de IMSI-catcher en de telefoontaps zijn verkregen alsmede al het hieruit voortvloeiende bewijs. 



De bijzondere opsporingsmiddelen zijn ingezet in de zaak tegen medeverdachte [medeverdachte 1].  De verdediging heeft gesteld dat de Schutznorm in de zaak van verdachte dient te worden doorbroken. Doorbreking van de Schutznorm kan gerechtvaardigd worden wanneer er strijd is met de fundamentele beginselen van het strafprocesrecht. Daarvan is in deze zaak sprake door niet te voldoen aan de eisen van proportionaliteit en subsidiariteit bij de inzet van BOB-middelen in de zaak tegen medeverdachte [medeverdachte 1]. Verdachte is ook rechtstreeks onderwerp van onderzoek geweest gelijk aan [medeverdachte 1]. In het kader van de OVC kan gesteld worden dat verdachte deelneemt aan gesprekken die zijn opgenomen in de auto van medeverdachte [medeverdachte 1]. Ook verdachte waande zich veilig in die auto en heeft derhalve nadeel van de gesprekken zoals die zijn opgenomen. Ten aanzien van de IMSI-catcher stelt de verdediging dat de resultaten geleid hebben tot het ook kunnen onderscheppen van het telefoonnummer van verdachte. Tevens heeft verdachte er ook belang bij dat de bewijsvergaring in zijn strafzaak volgens de regels verloopt. Daarnaast houdt het niet doorbreken van de Schutznorm een schending van artikel 6 EVRM in. Datgene dat is vergaard middels de BOB-middelen is derhalve onrechtmatig verkregen en dient van het bewijs te worden uitgesloten. 



De verdediging stelt voorts dat in strijd met artikel 126cc Sv gegevens uit het onderzoek BR MN07 niet zijn vernietigd maar ter beschikking zijn gesteld aan het onderzoeksteam van BREifel. Dit is een onherstelbaar vormverzuim hetgeen eveneens dient te leiden tot bewijsuitsluiting.




4.3.2.2 Het standpunt van de officier van justitie

De officier van justitie heeft zich op het standpunt gesteld dat verdachte niet in een rechtens te respecteren belang is geschaad waardoor de Schutznorm van toepassing is. Daarnaast is geen sprake van een vormverzuim en dient geen bewijsuitsluiting te volgen. 



Ten aanzien van het standpunt van de verdediging dat in strijd met artikel 126cc Sv informatie uit het onderzoek BR MN07 aan het onderhavige onderzoeksteam ter beschikking is gesteld stelt de officier van justitie zich op het standpunt dat hiervan geen sprake is. In het onderzoek BR MN07 is nooit iemand vervolgd en zijn ook geen sepotbeslissingen geweest. Het onderzoek is derhalve niet beëindigd. Het onderzoek kan ook niet als redelijkerwijs beëindigd beschouwd worden nu het om een verdenking van een zwaar misdrijf gaat. De informatie mocht derhalve bewaard blijven. De informatie is conform artikel 126dd Sv met toestemming van de officier van justitie in het onderzoek BR MN07 aan het onderhavige onderzoeksteam ter beschikking gesteld. Van een vormverzuim is derhalve geen sprake. 




4.3.2.3 Het oordeel van de rechtbank

De rechtbank is van oordeel dat daargelaten de vraag of de Schutznorm dient te worden doorbroken er geen sprake is van een vormverzuim. 



In het onderzoek naar medeverdachte [medeverdachte 1] is onder meer gebruik gemaakt van informatie afkomstig uit het onderzoek BR MN07 een onderzoek naar een gewelddadige (poging) overval op een waardetransport. Deze informatie is door de betreffende zaaksofficier van justitie op basis van artikel 126dd Sv ter beschikking gesteld aan de zaaksofficier van justitie in het onderzoek naar medeverdachte [medeverdachte 1].
Artikel 126cc Sv stelt dat zolang een zaak niet is geëindigd de officier van justitie de processen-verbaal en andere voorwerpen waaraan gegevens kunnen worden ontleend die zijn verkregen door het opnemen van vertrouwelijke communicatie bewaart (lid 1). Zodra twee maanden zijn verstreken nadat de zaak is geëindigd en de laatste mededeling bedoeld in artikel 126bb Sv (kennisgeving uitoefening bevoegdheden) is gedaan doet de officier van justitie de processen-verbaal en andere voorwerpen bedoeld in het eerste lid vernietigen (lid 2). Met een zaak die geëindigd is wordt bij de toepassing van het vorige lid gelijkgesteld een voorbereidend onderzoek dat naar redelijke verwachting niet tot een zaak zal leiden (lid 3). 



De officier van justitie heeft aangegeven dat de zaak BR MN07 niet tot een vervolging dan wel sepotbeslissing heeft geleid. De rechtbank is dan ook van oordeel dat de omstandigheid van lid 2 niet aan de orde is. In de zaak BR MN07 is sprake van een verdenking van een ernstig strafbaar feit te weten een poging overval op een geldtransport eind 2010. Mede in dat licht kan niet worden gesteld dat het voorbereidend onderzoek anno juni 2013 op het moment van het overdragen van de gegevens door de officier van justitie naar redelijke verwachting niet tot een zaak zou kunnen leiden. De gegevens in die zaak hadden naar het oordeel van de rechtbank dus niet vernietigd hoeven worden. Voorts stelt de rechtbank vast dat de officier van justitie in overeenstemming met artikel 126dd toestemming heeft gekregen van de officier van justitie in de zaak BR MN07 om de informatie te gebruiken in het onderzoek BREifel. De rechtbank is van oordeel dat geen sprake is van een vormverzuim ex artikel 359a Sv en verwerpt het verweer. 



Over het gestelde vormverzuim dat het bevel tot het opnemen van vertrouwelijke communicatie en het bevel tot inzet van scanapparatuur niet hadden mogen worden afgegeven overweegt de rechtbank als volgt. Artikel 126l Sv stelt dat in geval van verdenking van een misdrijf als omschreven in artikel 67 eerste lid dat gezien zijn aard of de samenhang met andere door de verdachte begane misdrijven een ernstige inbreuk op de rechtsorde oplevert de officier van justitie indien het onderzoek dit dringend vordert kan bevelen dat een opsporingsambtenaar vertrouwelijke communicatie opneemt met een technisch hulpmiddel. Artikel 126nb Sv in combinatie met artikel 126m Sv stelt dezelfde eisen ten aanzien van het inzetten van scanapparatuur ten behoeve van opname van communicatie die plaatsvindt met gebruikmaking van diensten van een communicatiedienst. 



In de aanvraag bevel opnemen van vertrouwelijke communicatie met een technisch hulpmiddel ex artikel 126l Sv en in de aanvraag bevel vergaring nummergegevens ex artikel 126nb Sv staan de volgende feiten en omstandigheden genoemd. 



Op 30 mei 2013 is een tweetal CIE-verbalen verstrekt:
1e CIE-verbaal:
“[medeverdachte 1] pleegt zware ramkraken danwel plofkraken”. 
Uit onderzoek is gebleken dat met [medeverdachte 1] wordt bedoeld: [medeverdachte 1] geboren op [1962] te [geboorteplaats].
De informatie kan als betrouwbaar worden aangemerkt. 



2e CIE-verbaal:
“[medeverdachte 1] verblijft op het villapark [naam] in [woonplaats] in [adres]”. 
Uit onderzoek is gebleken dat met [medeverdachte 1] wordt bedoeld: [medeverdachte 1] geboren op [1962] te [geboorteplaats].
Een oordeel over de betrouwbaarheid van de informatie kan niet worden gegeven. 



Vervolgens is GBA-onderzoek voertuigenonderzoek antecedentenonderzoek en telecomonderzoek verricht naar medeverdachte [medeverdachte 1]. [medeverdachte 1] heeft antecedenten op het gebied van vermogensdelicten Opiumwet en witwassen. Uit onderzoek in de politiesystemen blijkt dat [medeverdachte 1] onlangs twee keer gecontroleerd is met [verdachte] geboren op [1964] te [geboorteplaats] waarbij de twee mannen ’s nachts in verdachte dan wel opvallende situaties werden aangetroffen. Vervolgens wordt antecedentenonderzoek en telecomonderzoek verricht naar verdachte [verdachte]. [verdachte] heeft antecedenten op het gebied van vermogensdelicten; hij is verdachte geweest in het onderzoek naar een diamantroof/overval op Schiphol en staat in het politiesysteem aangemerkt als vuurwapengevaarlijk. 
Op de bij de politie bekende mobiele telefoonnummers van [medeverdachte 1] en [verdachte] worden taps gezet. Daaruit blijkt dat de mobiele telefoonnummers niet in gebruik zijn. Door een observatieteam wordt vastgesteld dat medeverdachte [medeverdachte 1] verblijft op het adres zoals genoemd in het tweede CIE-verbaal en gebruik maakt van een personenauto merk BMW kenteken [kenteken] welk kenteken is afgegeven aan Stichting SGD Internationaal. In het appartementencomplex waar medeverdachte [medeverdachte 1] in de GBA is ingeschreven blijkt tevens te zijn ingeschreven: [medeverdachte 2] die als verdachte in beeld is gekomen voor een poging overval op een geldwagen eind 2010 (BR MN07). Op 1 juni 2013 werd door de officier van justitie in dat onderzoek informatie verstrekt voortkomend uit de uitvoering van de ingezette technische hulpmiddelen. Uit de in dat onderzoek ingezette taps blijkt dat [medeverdachte 2] communiceert met een man genaamd ‘[medeverdachte 1]’ en dat deze ‘[medeverdachte 1]’ zegt dat hij meerdere ramkraken pleegt wekelijks één. Tevens zegt [medeverdachte 2] dat [medeverdachte 1] dit samen doet met een man die gezeten heeft voor de diamantroof te Schiphol. Voor deze diamantroof is [verdachte] als verdachte aangemerkt. De in het onderzoek BR MN07 genoemde ‘[medeverdachte 1]’ is zeer vermoedelijk [medeverdachte 1]. 



De rechtbank overweegt dat gelet op de aangehaalde feitelijkheden sprake is van een verdenking van een misdrijf als omschreven in artikel 67 eerste lid Sv dat gezien zijn aard een ernstige inbreuk op de rechtsorde oplevert. De verdenking ziet immers op artikel 157 en/of 311 Wetboek van Strafrecht (dan wel de voorbereiding van dergelijke misdrijven). Het onderzoek vorderde voorts dringend de inzet van de bijzondere opsporingsmiddelen ex artikel 126l Sv en artikel 126nb Sv gelet op de aard van de verdenking en de informatie die over de persoon van medeverdachte [medeverdachte 1] naar voren was gekomen. Die informatie duidde er immers op dat medeverdachte [medeverdachte 1] vermoedelijk beroepsmatig en op professionele wijze betrokken was bij het plegen van ernstige delicten. Daarbij is van belang dat de bij de politie bekende telefoonnummers van verdachte en medeverdachte niet in gebruik waren. 
De rechtbank is van oordeel dat geen sprake is van een vormverzuim in de zin van artikel 359a Sv. De rechtbank verwerpt het verweer. 




4.3.3

Het verzoek tot het horen van getuigen




4.3.3.1 Het verzoek van de verdediging

De verdediging heeft gepersisteerd bij het verzoek tot het horen van de zogenaamde rechtmatigheidsgetuigen zoals verwoord bij fax van 17 februari 2014 en besproken ter terechtzitting van 27 februari 2014. Deze getuigen kunnen verklaren over de aanvang van dit onderzoek waarvan de verdediging stelt dat daarover de nodige vragen te beantwoorden zijn. 




4.3.3.2 Het standpunt van de officier van justitie

De officier van justitie heeft zich verzet tegen het horen van de rechtmatigheidsgetuigen nu er geen verdedigingsbelang is. 




4.3.3.3 Het oordeel van de rechtbank

De rechtbank wijst af het verzoek tot het horen van de zogenaamde rechtmatigheidsgetuigen. Dit verzoek is reeds ter terechtzitting van 27 februari 2014 door de rechtbank afgewezen en de rechtbank ziet thans geen nieuwe feiten en omstandigheden waardoor de noodzaak tot het horen van deze getuigen is gebleken met het oog op de volledigheid van het onderzoek ter terechtzitting.







4.3.4

Algemene bewijsmiddelen



De rechtbank gaat op grond van de wettige bewijsmiddelen van de volgende feiten en omstandigheden uit.



Verbalisant [verbalisant 1] heeft – zakelijk weergegeven – het volgende gerelateerd:

            [medeverdachte 1] is in de periode 3 juni tot en met 21 juni 2013 de gebruiker geweest van telefoonnummer [telefoonnummer] (imei: [nummer]).

            [verdachte] is in de periode 5 juni tot en met 28 juni 2013 de gebruiker geweest van telefoonnummer [telefoonnummer] (imei: [nummer]).



Verbalisant [verbalisant 2] heeft – zakelijk weergegeven – het volgende gerelateerd:
Medeverdachte [medeverdachte 1] is de gebruiker van telefoonnummer [telefoonnummer]. Op deze aansluiting werd een tap aangesloten. Tijdens dit onderzoek is door mij een aantal tapgesprekken beluisterd en uitgewerkt. In meerdere andere gesprekken op genoemde aansluiting die ik heb beluisterd en uitgewerkt herkende ik de stem van [medeverdachte 1]. 
Medeverdachte [medeverdachte 1] is de gebruiker van een personenauto namelijk een BMW 1-serie voorzien van kenteken [kenteken]. In deze personenauto is OVC apparatuur ingebouwd teneinde de gesprekken vast te leggen die in deze personenauto werden gevoerd. Ik heb meerdere OVC opnames beluisterd en uitgewerkt. Hierbij herkende ik de stem van [medeverdachte 1]. Ik herkende de stem van medeverdachte [medeverdachte 1] aan zijn accent woordkeuze en intonatie.



Verdachte [verdachte] is de gebruiker van aansluiting [telefoonnummer]. Op deze aansluiting werd een tap aangesloten. Op 7 juni 2013 te 09:03 uur werd vanaf deze aansluiting gebeld. Tijdens dit gesprek noemt de beller zijn initialen zijn rekeningnummer en zijn volledige woonadres. Hij geeft aan te zijn [verdachte] woonachtig aan de [adres]. Tijdens het beluisteren en uitwerken van meerdere OVC gesprekken uit de personenauto die in gebruik is bij medeverdachte [medeverdachte 1] hoorde ik meerdere malen de stem van verdachte [verdachte]. Ik herkende de stem van [verdachte] aan zijn accent taalgebruik en intonatie.




4.3.5

Feiten en omstandigheden ten aanzien van feit 1 op de 0-dagvaarding: voorbereidingshandelingen art. 157 Sr en art. 170 Sr



Uit de registratie van politie Drenthe blijkt – zakelijk weergegeven – het volgende:
Op 27 maart 2013 te 01:17 uur te Meppel zagen wij twee mannen met zwarte jassen en capuchons fietsen over het Kerkplein. Ze zaten op vouwfietsen en voerden geen licht. Wij wilden ze controleren maar zij fietsten een andere kant op. Dit herhaalde zich een aantal keren. Vervolgens is het gelukt en hebben wij personalia kunnen vastleggen. Betrokkenen: [medeverdachte 1] geboren op [1962] te [geboorteplaats] (Frankrijk) en [verdachte] geboren op [1964] te [geboorteplaats]. Hun verklaring was dat ze op zoek waren naar een eettentje. Ze kwamen uit het westen van het land en verbleven hier bij een vriendinnetje. Waar die woonde wisten ze niet. Na de controle hadden ze geen honger meer.




Observaties

Uit het proces-verbaal stelselmatige observatie blijkt – zakelijk weergegeven – het volgende:
Op 14 juni 2013 hebben wij geobserveerd en de navolgende waarnemingen gedaan. Omstreeks 00:41 uur zag ik dat de personenauto van het merk BMW kenteken [kenteken] werd geparkeerd te Meppel. Subject [medeverdachte 1] en contact [verdachte] stapten uit. [medeverdachte 1] en [verdachte] lopen het centrum van Meppel in. Subject [medeverdachte 1] en contact [verdachte] bleven staan voor juwelier [juwelier 2] gevestigd te Meppel. Beiden keken in de richting van voornoemde juwelier keken. Omstreeks 00:51 uur zagen wij dat subject [medeverdachte 1] en contact [verdachte] bleven staan voor [juwelier 3]. Beiden keken in de richting van voornoemde juwelier keken.



Uit het proces-verbaal van stelselmatige observatie blijkt – zakelijk weergegeven – het volgende:
Op 17 juni 2013 hebben wij het volgende geobserveerd. Omstreeks 14:52 uur zag ik dat de Laguna [kenteken] te Meppel parkeerde. Ik zag dat contact [verdachte] uit de Laguna [kenteken] stapte. Ik zag vervolgens dat subject [medeverdachte 1] uit de Laguna [kenteken] stapte en dat contact [verdachte] en subject [medeverdachte 1] wegliepen in de richting van het Kerkplein te Meppel. 
Ik zag dat subject [medeverdachte 1] en contact [verdachte] naar juwelier [juwelier 2] te [vestigingsplaats] liepen. Ik zag dat subject [medeverdachte 1] en contact [verdachte] in de etalage van juwelier [juwelier 3] te [vestigingsplaats] keken.



Uit het proces-verbaal van stelselmatige observatie blijkt – zakelijk weergegeven – het volgende:
Observeren d.d. 17 en 18 juni 2013. Omstreeks 22.19 uur zag ik dat de BMW [kenteken] geparkeerd stond op de Zuiderlaan te Meppel. Ik zag dat subject [medeverdachte 1] en contact [verdachte] uitstapten. Ik zag dat subject [medeverdachte 1] op de mountainbike en contact [verdachte] op de vouwfiets stapten en wegfietsten. Omstreeks 22:31 uur zag ik dat subject [medeverdachte 1] en contact [verdachte] langs de juwelier [juwelier 2] te Meppel fietsten. Omstreeks 22:43 uur zag ik dat subject [medeverdachte 1] en contact [verdachte] bij de hoofdingang stonden van juwelier [juwelier 2].



Uit het proces-verbaal van stelselmatige observatie blijkt – zakelijk weergegeven – het volgende:
Op 21 juni 2013 hebben wij het volgende waargenomen. Omstreeks 00:39 uur zag ik dat de Laguna [kenteken] stilstond te Meppel. Voorts zag ik dat de BMW [kenteken] stilstond te Meppel. Ik zag dat subject [verdachte] op een vouwfiets stapte en subject [medeverdachte 1] op een moutainbike. Omstreeks 01:44 uur zag ik dat subject [medeverdachte 1] en subject [verdachte] te Meppel fietsten en stil bleven staan bij Juwelier [juwelier 2]. Ik zag dat beide subjecten bij Juwelier [juwelier 2] naar binnen keken. Omstreeks 02:13 uur zag ik dat beide subjecten een rondje fietsten op de Hoofdstraat te Meppel ter hoogte van Juwelier [juwelier 2].



Verbalisant [verbalisant 3] heeft – zakelijk weergegeven – het volgende gerelateerd:
Ik was op het politiebureau te Meppel. Op 21 juni 2013 omstreeks 01.54 uur zag ik 2 mannen op een fiets aankomen. De eerste fiets betrof een vouwfiets met daarop een man. De andere man zat op een soort mountainbike. Ik zag dat de man op de mountainbike ter hoogte van het ijzeren hek van het politiebureau stopte. Deze man bleef zicht houden op dit hek. De andere man op de vouwfiets stak de rijbaan over en verstopte zich in de daar gelegen bossages. Ik zag dat deze man zich klein maakte door een gebogen houding aan te nemen. Ik zag dat deze man zijn zwarte capuchon opzette en richting het hek van het politiebureau liep klein gebogen. Ik zag dat deze man verschillende keren om zich heen keek. Ik zag dat deze man bij het hek gekomen zijn twee handen om het hek boog. Hierbij maakte hij trekkende bewegingen. De andere man op de mountainbike heeft gedurende deze tijd zicht gehouden op het hek en de man die het hek vasthield. Ik zag dat beide mannen wegfietsten in de richting van het centrum. Omstreeks 02:08 uur zag ik beide mannen op dezelfde fietsen aan komen rijden. Ik zag de forse man de rijbaan oplopen. Ik zag dat de man in beide richtingen de rijbaan in de gaten hield. Vervolgens zag ik de kleine man over het trottoir langs de bossages gebukt over het trottoir lopen. Ik zag deze man richting het hek sluipen en ik zag dat hij een motorslot in zijn hand vasthield. Ik zag dat de man met het slot in zijn handen naar dezelfde plek bij het hek liep. Ik zag dat de man diverse malen aan het hek voelde. Ik kreeg de indruk dat deze man het slot om het hek probeerde te leggen. Ik zag dat het motorslot een kettingslot betrof.




OVC-gesprekken

Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek gevoerd op 17-6-2013.



(…)

            [medeverdachte 1]: Als het bureau maar op slot zit. Moeten we even een slot regelen. 

            [verdachte]: Ja moeten we zeker. Inderdaad zo’n beugel weet je. 

            [medeverdachte 1]: Even kijken wat voor een hek het is precies zo. 
(…)

            [medeverdachte 1]: Is veel te veel he 220 gram he?

            [verdachte]: Hij moet open kunnen.
(…)

            [medeverdachte 1]: We kunnen ook die afstand er op plakken gewoon.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek gevoerd op 5-6-2013.




            [medeverdachte 1]: Kijk ik kraak die deur kijk eerst op de hoek van de straat effe.. niks douw em ertussen weejje.. grof geweld sla die ruit in mekaar naar binnen.. gooi die boel..nvt.. deur toe.

            [verdachte]: Ja ja ik pak hem

            [medeverdachte 1]: Als je hem pakt ik laad die tas vol en dan fiets weer weg..nvt.. pakt midden dat slot weetje..nvt.. op die deur bij die scharnier breekt alles af.

            [verdachte]: Ja ja.
(…)

            [medeverdachte 1]: hetzelfde gram erop.

            [verdachte]: waarop?

            [medeverdachte 1]: Weet ik veel. Op het raam. Het hele raam eruit.
(…)

            [medeverdachte 1]: Als er een smeris rijdt kunnen ze helemaal volgen he die auto of niet?
(…)

            [verdachte]: nvt.. die hek eh.. die poort kennen we toch eh… slot slopen.

            [medeverdachte 1]: dichtdoen.

            [verdachte]: Ja.

            [medeverdachte 1]: Ja dat staat gewoon open toch?

            [verdachte]: Ja kunnen hem dichtgooien.

            [medeverdachte 1]: Ja maar dan moeten we sloten hebben.

            [verdachte]: Misschien een hangslot hebben..nvt.. hangslot nvt.. die deuren..
(…)

            [medeverdachte 1]: Nou ik wil gewoon dat jij oplet.

            [verdachte]: Ok.

            [medeverdachte 1]: .. op die deur.. jij let heel goed op.

            [verdachte]: Ja ik pak ik pak in ieder geval eh.. het hele plein.. aan het begin van de straat waar ze zeg maar in komen rijden weejje.. zeg maar dat stuk he.
(…)

            [medeverdachte 1]: Als het niet gaat met de koevoet als het teveel moeite is.. maak niks af pak maar om de hoek die auto. Neem gewoon die tang mee.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek gevoerd op 5-6-2013.




            [medeverdachte 1]: (…) moet je gewoon een voor.. een koevoet tussen douwen.. 1 keer erop fietsen met bivakmuts op.. niks eh gewoon koevoet tussen douwen.

            [verdachte]: Gewoon met eh.. volle geweld eh er tegen an duwen.

            [medeverdachte 1]: Met volle geweld?

            [verdachte]: Ja gewoon met volle kracht er tegenan.

            [medeverdachte 1]: Ja tuurlijk.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek gevoerd op 11-6-2013.



(…)

            [medeverdachte 1]: deze week pakken we een makkelijke (…) en na het weekend blazen we gewoon de deur d’r uit van eentje.



De gespreksdeelnemer [medeverdachte 1] is [medeverdachte 1].




Doorzoekingen

Verbalisanten [verbalisant 4] en [verbalisant 5] hebben – zakelijk weergegeven – het volgende gerelateerd:
Op 21 juni 2013 is forensisch onderzoek naar sporen verricht in de tuin van een woning aan de [adres] te [woonplaats]. Er was een doorzoeking van de woning geweest waarbij in de tuin links naast de voordeur twee begraven tonnen waren aangetroffen. In ton 2 was het volgende aangetroffen:
een plastic tas van supermarkt ‘Plus’ met daarin een stuk geel kleurig explosief (AAFD7493NL) een plastic (boterham)zakje met daarin twee elektronische ontstekingen (AAFD7494NL) een plastic diepvrieszakje met daarin een zwarte onbekende substantie (AAFD7498NL) en een zwart doosje (AAFD7489NL) met een afstandsbediening (AAFD7490NL).



De woning aan de [adres] te [woonplaats] is het verblijfadres van [medeverdachte 1].



Uit het NFI-rapport explosievenonderzoek blijkt – zakelijk weergegeven – het volgende:
*Het onderzoeksmateriaal [AAFD7489NL en AAFD7490NL] kan samen worden gebruikt als een ontstekingsmechanisme waarmee op afstand een slagpijpje kan worden geactiveerd. 
*Het onderzoeksmateriaal [AAFD7493NL] betreft springstof op basis van TNT.
*Het onderzoeksmateriaal [AAFD7494NL] betreft twee intacte slagpijpjes die geschikt zijn om springstoffen als onderzoeksmateriaal [AAFD7493NL en AAFD7498NL] tot ontploffing te brengen.
*Het onderzoeksmateriaal [AAFP7498NL] betreft springstof op basis van pentriet.



Gezien de beproeving is het geheel van zender ontvanger slagpijpje en springstof als deugdelijke explosieve constructie aan te merken.



Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek opgenomen op 17-6-2013.
(…)

            [medeverdachte 1]: Je moet gewoon een gat graven. Koop een emmer. (…) Graaf een gat. (…) Emmer erin ehh zo’n laagje er bovenop. Troep erin en je bent veilig man.
(…)

            [medeverdachte 1]: Kijk wat ik heb in mijn tuin moet ook weg. Dat ding voor de deur. (…) Explesieven ofzo weet je.



Uit het proces-verbaal van doorzoeking ter inbeslagneming blijkt – zakelijk weergegeven – het volgende:
Doorzoeking in de woning aan de [adres] te [woonplaats]. Op de lijst van inbeslaggenomen goederen staat vermeld: werkhandschoenen en slotentrekker.



Uit het proces-verbaal van relaas blijkt dat onderstaande voertuigen in beslag zijn genomen:
Voertuig [medeverdachte 1]: personenauto BMW [kenteken].
Voertuig [verdachte]: personenauto Renault Laguna [kenteken].



Verbalisanten [verbalisant 6] en [verbalisant 7] hebben – zakelijk weergegeven – het volgende gerelateerd:
Op 21 juni 2013 werd onderzoek ingesteld in een inbeslaggenomen BMW voorzien van kenteken [kenteken] welke in gebruik was bij medeverdachte [medeverdachte 1]. Hierbij werden de volgende goederen aangetroffen: een set zwarte handschoenen twee platte schroevendraaiers een kruiskopschroevendraaier en een zwarte bivakmuts.



Uit het proces-verbaal van observeren blijkt – zakelijk weergegeven – het volgende:
Op 21 juni heb ik een tweetal fietsen in beslag genomen. Het betrof een mountainbike en een vouwfiets aangetroffen in een fietsenrek aan de Govaert Flinckstraat te Meppel. Ik wist dat beide fietsen van subjecten [medeverdachte 1] en [verdachte] waren omdat er een fiets voorzien was van een baken. Beide fietsen waren aan elkaar geketend middels een kettingslot.




4.3.6

Bewijsoverweging ten aanzien van feit 1 op de 0-dagvaarding



Gelet op bovengenoemde bewijsmiddelen acht de rechtbank wettig en overtuigend bewezen dat verdachte samen met een ander ter voorbereiding van de misdrijven om tezamen en in vereniging met een ander opzettelijk een ontploffing teweeg te brengen en/of tezamen en in vereniging met een ander opzettelijk enig gebouw opzettelijk te vernielen of beschadigen opzettelijk een aantal voorwerpen bestemd tot het begaan van die misdrijven voorhanden heeft gehad. De rechtbank acht niet bewezen dat verdachte opzettelijk de navolgende voorwerpen bestemd tot het begaan van die misdrijven voorhanden heeft gehad: wapens munitie blauwe zwaailichten en een jammer. Deze goederen zijn weliswaar onder verdachte of medeverdachte [medeverdachte 1] in beslag genomen maar niet bewezen is dat zij kennelijk bestemd zijn voor het begaan van de in de tenlastelegging genoemde feiten. De rechtbank spreekt verdachte derhalve vrij van deze onderdelen van de tenlastelegging. Met betrekking tot de overige goederen komt de rechtbank wel tot een bewezenverklaring omdat deze goederen ofwel naar hun uiterlijke verschijningsvorm ofwel in combinatie met hetgeen uit de observaties en afgeluisterde (telefoon)gesprekken blijkt kennelijk dienstig zijn voor het misdadige doel dat verdachte met het gebruik van die voorwerpen voor ogen had. Dat een aantal voorwerpen gewone gebruiksvoorwerpen betreft die ook voor een ander doel dan uitsluitend een misdadig doel (kunnen) worden gebruikt staat niet in de weg aan de bewezenverklaring. 




4.3.7

Feiten en omstandigheden ten aanzien van feit 2 op de 0-dagvaarding: voorhanden hebben van wapens en munitie



Uit het proces-verbaal van relaas blijkt – zakelijk weergegeven – het volgende:
Het adres [adres] [woonplaats] is het GBA-adres van [medeverdachte 3].



Verbalisant [verbalisant 8] heeft – zakelijk weergegeven het volgende gerelateerd:
Op 21 juni 2013 werd een onderzoek gedaan naar sporen en of goederen in het perceel [adres] [woonplaats]. Ik trof in de hal van de woning twee ingebouwde kasten aan. In de eerste kast trof ik een rode plastic zak aan. In deze rode zak trof ik twee doosjes aan met daarin munitie van het kaliber 7.65 alsmede enkele magazijnen waaronder één met patronen/munitie gevuld magazijn. In de tweede kast trof ik een oranje plastic zak aan met daarin een op een vuurwapen gelijkend wapen van het merk “Scorpion”. Vervolgens werd in die kast een witte plastic zak aangetroffen waarin zich een andere plastic zak bevond met daarin een op een pistool gelijkend wapen. Het wapen was van het merk “FN”. Hierop trof ik een stoffen zak aan met daarin een aanzienlijke hoeveelheid munitie van verschillende kaliber en merken. Vervolgens trof ik een stoffen zak aan met daarin een automatisch vuurwapen gelijkend aan het merk Kalasnikov type AK-47. De door mij aangetroffen wapens en munitie zijn in beslag genomen.



Uit de kennisgeving van inbeslagneming blijkt – zakelijk weergegeven – het volgende:
Plaats: [adres] [woonplaats].
Datum: 21 juni 2013.


- Vuurwapen (machinegeweer) merk Scorpion: AAGG2032NL.
- Vuurwapen (machinegeweer) merk Kalashnikov AK47: AAGG2033NL.
- Vuurwapen (pistool) merk Fn: AAGG2031NL.
- Munitie verschillende kaliber.


Verbalisant [verbalisant 9] heeft – zakelijk weergegeven – het volgende gerelateerd:
Op 21 juni 2013 vond er een doorzoeking plaats in een woning aan de [adres] te [woonplaats]. Tijdens de doorzoeking werden op verschillende plaatsen in deze woning wapens en munitie aangetroffen. Onder meer werd in de keuken van deze woning een patroonhouder aangetroffen. Deze patroonhouder werd in een tas onder een houten kast aangetroffen.



Verbalisant [verbalisant 10] heeft – zakelijk weergegeven – het volgende gerelateerd:
Naar aanleiding van de aangetroffen inbeslaggenomen voorwerpen werd door mij in het kader van de Wet wapens en munitie een nader onderzoek aan deze voorwerpen ingesteld waarbij het onderstaande werd bevonden.



1.
SIN		: AAGG2032NL
Wapen		: pistoolmitrailleur
Categorie	: II sub 2
Verbodsartikel	: artikel 26 lid 1 WWM



Bovenvermeld voorwerp is een pistoolmitrailleur merk onbekend model Scorpion.


2. 

SIN		: AAGG2033NL
Wapen		: machinegeweer
Categorie	: II sub 2
Verbodsartikel	: artikel 26 lid 1 WWM.



Bovengenoemd voorwerp is een machinegeweer merk onbekend model AK47 kaliber 762x39mm.


3. 

SIN		: AAGG2031NL
Wapen		: pistool
Categorie	: III sub 1
Verbodsartikel	: artikel 26 lid 1 WWM.



Bovengenoemd voorwerp is een pistool van het merk Browning.



4.
Wapen		: patroonmagazijn
Categorie	: III sub 1/II sub 2
Verbodsartikel	: artikel 26 lid 1 WWM.



A: Patroonmagazijn merk Walther kaliber .22LR. Categorie III onder 1 van de Wet wapens en munitie.
B: 2 patroonmagazijnen gevuld met scherpe patronen kaliber 765mm. Categorie II onder 2 van de Wet wapens en munitie.



5.
Munitie		: scherpe patronen
Categorie	: III
Verbodsartikel	: artikel 26 lid 1 WWM.



A: 7 en 13 scherpe patronen kaliber 765mm merk Geco
B: Doosje inhoudende 19 scherpe patronen kaliber 765mm merk Geco (18 stuks) en merk HP (1 stuk);
C: Doosje inhoudende 15 scherpe patronen kaliber 765mm merk Geco;
D: Doosje inhoudende 6 scherpe patronen kaliber 765mm merk Geco en 1 scherpe patroon kaliber .32 auto merk nny;
E: 7 scherpe patronen kaliber 765mm merk HP.



Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek gevoerd op 17-6-2013.




            [medeverdachte 1]: Heb je die rollen liggen bij [medeverdachte 3]?
(…)

            [verdachte]: … ik heb op dit moment ff geen plek man. Ik moet het ook weghalen dat weet ik ook.

            [medeverdachte 1]: het is gewoon lullig. Als er wat gebeurt en de smeris vindt het ga je gewoon met handboeien mee.

            [verdachte]: ja nee dat mag ook niet gebeuren man.
(…)



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Gesprek gevoerd op 17-6-2013




            [verdachte]: (…) Die raketten liggen onder de vloer weejje. 

            [medeverdachte 1]: Wat ga je ermee doen eigenlijk?
(…)

            [verdachte]: Maar ik ga er wel snel werk van maken om dat ff uit mn huis… en al die andere troep eh.. sowieso… ik was sowieso met ding voor [medeverdachte 3] was ik bezig. Het zijn alleen die wapens zijn het eigenlijk. Maar dat is als meer als genoeg. Maggen ze nooit vinden.

            [medeverdachte 1]: nee helemaal niet daar.

            [verdachte]: nee dat klopt.
(…)

            [medeverdachte 1]: Ik heb het nog liever in mijn eigen huis dan bij mijn ex en mijn kind. (…) 

            [verdachte]: Het mag niet fout gaan. (…) ja jij weet het [medeverdachte 3] weet het. 

            [medeverdachte 1]: Maar als er wat gebeurt en ze doen huiszoeking daaro. (…)

            [verdachte]: Maar… kijk… ik leef niet met haar.
(…)

            [medeverdachte 1]: dus je loopt gewoon risico dat ze daar kijken als er wat met jou gebeurt. 

            [verdachte]: Nee maar ik haal het ook snel weg.
(…)

            [verdachte]: Ik zei tegen haar waarom zeg je dat dr tegen hem tegen iedereen. Ik zeg tegen dr dat moet je gewoon stil houden. Er is niks aan de hand nu. 
(…)

            [verdachte]: Ze had het via die neef van haar had ze het ook gespeeld weejje. Ze had gevraagd of hij het wou meenemen weejje.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Verdachte [verdachte] heeft – zakelijk weergegeven – het volgende verklaard:
Ik heb de wapens en munitie bij [medeverdachte 3] (de rechtbank begrijpt: medeverdachte [medeverdachte 3]) neergelegd. Het zijn mijn wapens. De wapens lagen er een paar weken of enkele maanden.

Bewijsoverweging

De rechtbank acht wettig en overtuigend bewezen dat er ten aanzien van het voorhanden hebben van de vuurwapens en munitie sprake is van medeplegen. De rechtbank acht bewezen dat verdachte de vuurwapens en munitie met medeweten van medeverdachte [medeverdachte 3] in het huis van [medeverdachte 3] heeft gelegd.  




4.3.8

Feiten en omstandigheden ten aanzien van feit 4 op de 0-dagvaarding: diefstal met braak bij [juwelier 1] te [vestigingsplaats]



Aangever [aangever] heeft – zakelijk weergegeven – het volgende verklaard:
Ik ben eigenaar van de winkel [juwelier 1] aan de [adres] te [vestigingsplaats]. Op 6 juni 2013 heeft een medewerker de winkel afgesloten. Op 7 juni 2013 omstreeks 03:30 uur werd ik gebeld door de alarmcentrale dat er in mijn winkel meerdere inbraakalarmen waren.
Ter plaatse zag ik dat het glas van de rechter openslaande deur in zijn geheel naar binnen was geduwd. Door de ontstane opening kon men naar binnen klimmen. Ik zag dat men het glas van een vitrinekast had ingeslagen. In deze kast hadden allemaal sieraden van het merk BUDDHA TO BUDDHA gelegen.



Verbalisanten [verbalisant 11] en [verbalisant 12] hebben – zakelijk weergegeven – het volgende gerelateerd:
Het totale aantal sieraden dat is weggenomen komt op 93 stuks. Dhr. [aangever] gaf aan dat hij een breekijzer had aangetroffen in zijn zaak. Deze lag rechts van de vitrine waaruit de sieraden zijn weggenomen. Dhr. [aangever] gaf aan dat dit breekijzer niet van hem was.



In het proces-verbaal van stelselmatige observatie d.d. 6 juni 2013 en 7 juni 2013 is – zakelijk weergegeven – het volgende gerelateerd:
Op 7 juni 2013 komt [medeverdachte 1] rond 00:40 uur in een BMW [kenteken] de parkeerplaats in Doetinchem op gereden. Ik zag dat [medeverdachte 1] uitstapte. Omstreeks 00:54 uur komt een Renault Laguna voorzien van kenteken [kenteken] de parkeerplaats in Doetinchem op gereden. Ik zag dat de bestuurder [verdachte] was. Omstreeks 2:20 uur zag ik subject [medeverdachte 1] en contact [verdachte] op een bankje te Doetinchem. Omstreeks 03:11 uur zag ik dat subject [medeverdachte 1] weg fietste in de richting van de Catharinastraat. Ik zag dat contact [verdachte] dezelfde richting op fietste en stil ging staan op de Catharinastraat. Ik zag dat subject [medeverdachte 1] in de Catharinastraat stopte en in de richting van de gevels van de aldaar gesitueerde winkels liep. Ik had hierdoor geen zicht meer op [medeverdachte 1]. Ik zag dat [verdachte] een aantal malen om zich heen keek. Ik zag op dat moment geen andere personen in de Catharinastraat. Omstreeks 03:13 uur hoorde ik geluiden gelijkend op breekgeluiden. Ik hoorde dat deze geluiden kwamen uit de richting van positie alwaar subject [medeverdachte 1] zich bevond. Ik hoorde glasgerinkel en een luid alarm afgaan. Omstreeks 03:15 uur zag ik dat subject [medeverdachte 1] uit de richting van de voorgevel van een winkel alwaar na later de winkel [juwelier 1] gevestigd bleek te zijn kwam gelopen. [medeverdachte 1] droeg een zwarte tas bij zich. Ik zag dat [medeverdachte 1] op zijn fiets stapte en wegfietste. Ik zag dat [verdachte] op zijn vouwfiets stapte en achter [medeverdachte 1] aan fietste. Ik zag en hoorde dat er een luid alarm afging van de winkel [juwelier 1] welke gevestigd was aan de [adres] te [vestigingsplaats]. Ik zag dat er braakschade was aan de voorgevel van het pand.




Bewijsoverweging

Op grond van voornoemde bewijsmiddelen acht de rechtbank wettig en overtuigend bewezen dat verdachte zich samen met een ander schuldig heeft gemaakt aan de diefstal door middel van verbreking bij [juwelier 1] in de periode van 6 tot 7 juni 2013 te Doetinchem.




4.3.9

Feiten en omstandigheden ten aanzien van feit 3 op de 0-dagvaarding: deelname aan een criminele organisatie



Behalve de opgesomde bewijsmiddelen ten aanzien van de voorbereidingshandelingen in de periode van 27 maart 2013 tot en met 21 juni 2013 en de inbraak bij juwelier [juwelier 1] in de periode van 6 juni 2013 tot en met 7 juni 2013 te Doetinchem neemt de rechtbank met betrekking tot de ten laste gelegde criminele organisatie nog de volgende bewijsmiddelen in aanmerking. 




Meppel

Uit het tapgesprek met nummer 987 blijkt – zakelijk weergegeven – het volgende:
Datum / tijdstip: 13-6-2013 / 22:50:47 getapte: [medeverdachte 1] met [verdachte].




            [medeverdachte 1]: Nee ik heb alles klaargelegd. Kankerzooi. 

            [verdachte]: Ik ben ook helemaal klaar maar als er iets ontbreekt. 

            [medeverdachte 1]: Gewoon op zeker. Ik vind als we toch gaan dan moeten we die andere dat andere ook meenemen. 

            [verdachte]: Dan gaat het over voor vannacht.

            [medeverdachte 1]: Nee maar luister we kunnen naar die andere gaan. Nu. Kijken daar weet je. Of alles.. begrijp je?

            [verdachte]: Ja… ehh..

            [medeverdachte 1]: Ik wil wel hoor. Je weet wat ik bedoel!?

            [verdachte]: Ja die voor volgende week?

            [medeverdachte 1]: Waar we aangehouden zijn toen.

            [verdachte]: Ja ja ja ja. Maar wil je nu gaan?

            [medeverdachte 1]: Ja je moet er toch heen deze tijd. Het maakt niet uit wat voor dag. Dan kunnen we net zo goed gaan nu gelijk.
(…)

            [verdachte]: Ja ok. Met de jouwe of de mijne?

            [medeverdachte 1]: We kunnen ook bij die parkeerplaats maakt niet uit.

            [verdachte]: Ik zie je bij die parkeerplaats wel. Ik fiets op mijn fiets naar mijn auto toe.
(…)

            [verdachte]: Ik kan er over 20 minuten zijn.



Verbalisant [verbalisant 13] heeft – zakelijk weergegeven – het volgende gerelateerd:
Op 13 juni 2013 omstreeks 23:11 uur werd door het OT waargenomen dat [medeverdachte 1] zijn woning in Vinkeveen verliet in zijn BMW stapte en naar een parkeerterrein aan de Muntbergweg te Amsterdam reed. Vervolgens werd door het OT waargenomen dat [verdachte] omstreeks 23:20 uur zijn Renault parkeerde nabij de BMW van [medeverdachte 1]. Vervolgens werd gezien dat [medeverdachte 1] en [verdachte] in de BMW van [medeverdachte 1] naar Meppel reden alwaar zij op 14 juni 2013 omstreeks 00:40 uur parkeerden en het centrum in liepen en daar aandacht hadden voor juwelier [juwelier 2] en [juwelier 3]. 



Uit onderzoek is gebleken dat gedurende de voornoemde observatie door [medeverdachte 1] noch gesprekken zijn gevoerd noch SMS-berichten zijn verstuurd. Op 13-6-2013 te 23:28:54 uur hebben de communicatiemiddelen van [medeverdachte 1] een paallocatie aan de Proostdijstraat te Abcoude nabij zijn verblijfadres aangestraald. Hieruit kan worden afgeleid dat tussen deze tijdstippen [medeverdachte 1] de genoemde communicatiemiddelen niet met zich voerde en/of uit had geschakeld.



Uit onderzoek is gebleken dat gedurende de voornoemde observatie door [verdachte] noch gesprekken zijn gevoerd noch SMS-berichten zijn verstuurd. Daarbij is uit onderzoek gebleken dat de communicatiemiddelen van [verdachte] op 13-6-2013 23:28:57 uur een paallocatie aan Luttenbergweg te Amsterdam nabij de Muntbergweg te Amsterdam aanstraalden. Hieruit kan worden afgeleid dat tussen deze tijdstippen [verdachte] de genoemde communicatiemiddelen hoogstwaarschijnlijk zijn achtergebleven in zijn auto en deze dus niet met zich mee voerde en/of uit had geschakeld.



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 13-6-2013 / 23:53.

            [medeverdachte 1]: We gaan dr nu heen

            [verdachte]: Dat is de laatste keer. 

            [medeverdachte 1]: Nee zo meteen zien we iets waar we mee kunnen rammen weet je.

            [verdachte]: Jaja

            [medeverdachte 1]: Nog 1 keer in de vitrine kijken.

            [verdachte]: Je wil nog 1 keer overdag ook nog kijken

            [medeverdachte 1]: Ja voor degene die ik pak weet je

            [verdachte]: We moeten met zn 2en naar binnen toch?

            [medeverdachte 1]: Ja.. nvt.. waar die klokkies precies.. waar je mee begint.

            [verdachte]: Ik pak die klokken.

            [medeverdachte 1]: Ja ff kijken want je… nvt… met goud hebben weet je

            [verdachte]: Jaja.

            [medeverdachte 1]: Dus gaan we weer terug overdags weet je

            [verdachte]: Jij… nvt… pakken weet je

            [medeverdachte 1]: Ja je hebt 2 ramen.

            [verdachte]: Jaja

            [medeverdachte 1]: Die ene rechts moeten we in ieder geval hebben. 

            [verdachte]: Jaja

            [medeverdachte 1]: die linker.. nvt… misschien is het wel een beetje veranderd nu. Ja als..nvt.. misschien. Ja de ruit…nvt… trekken maar ja.

            [verdachte]: Ja maar dan zit er nog een deur erachter of zo.

            [medeverdachte 1]: Ja maar die palen staan…nvt… omheen kunnen rijden of iets.
(…)

            [verdachte]: maar die deur openkrikken he…nvt… die balk… ik maak die open met een krik ja die balk… het is zo’n pompkrikje weet je.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het proces-verbaal uitwerking OVC-gesprek blijkt – zakelijk weergegeven – het volgende:
Datum / tijdstip: 14-6-2013 / 01:02.



NN2: Waar spreken we volgende keer af?
(…)
NN1: Ja zaterdag.
(…)
NN1: ’s middags eh even kijken vlug nog even inkijken.
(…)
NN1: ik denk dat het gewoon heel snel gaat naar binnen rennen pakken.
(…)
NN1: als je die tegen het raam plakt hele ruim raam er uit. 
(…)
NN1: Als je nou puur “gouwje” pakt omsmelten die handel klaar weet je wel. 
NN2: Jaja.
NN1: Je pakt heel vaak die klokken ik weet niet heb je wel eens goud omgeruild.



De gespreksdeelnemers NN1 en NN2 zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 14-6-2013 / 20:41
Onderstaand gesprek gaat tussen [medeverdachte 1] en [A].




            [medeverdachte 1]: We gaan een hele vette juwelier pakken.

            [A]: Hou op ik wil het niet horen.

            [medeverdachte 1]: Mooi man. Een hele vette. Echt waar.
(…)

            [medeverdachte 1]: Gisteren geweest morgenmiddag nog 1 keer heen. Ik ben er al heel lang mee bezig man. (…) We gaan zo veel geld verdienen. Je wil het gewoon niet geloven.



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 17-6-2013 / 00:10.




            [verdachte]: Dat goud ben je in ieder geval snel kwijt weet je. Misschien 24 uur later heb je het geld gewoon terug. 
(…)

            [verdachte]: We kunnen hem rammen weet je. Met die neus weejje.

            [medeverdachte 1]: We kunnen hem rammen met die neus?
(…)

            [verdachte]: Dan is het nog de vraag een middel grote wagen of een klein dingetje gewoon? 

            [medeverdachte 1]: Beter een klein dingetje. 

            [medeverdachte 1]: (…) Eén keer der uit eerste keer al. Stelt niks voor. Is gewoon een stom slot zit erin niets bijzonders. 
(…)

            [medeverdachte 1]: Als je er recht tegenaan rijdt ligt de complete deur eruit.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het tapgesprek met nummer [telefoonnummer] blijkt – zakelijk weergegeven – het volgende:
Datum/tijdstip: 17-6-2013 20:18:00. Getapte NNman7030 Imei-nummer: [nummer] (de rechtbank begrijpt: de aansluiting van [medeverdachte 1]) belt met [verdachte] aansluiting 31-[telefoonnummer] (de rechtbank begrijpt: de aansluiting van [verdachte]). 




            [medeverdachte 1]: Neem je je rolschaatsen mee of niet?

            [verdachte]: Heh? Ik zit te denken wat je bedoelt..
(…)

            [medeverdachte 1]: waar je mee kan wegrollen.
(…)

            [verdachte]: de fiets?
(…)

            [verdachte]: Ja die neem ik mee ja.
(…)

            [medeverdachte 1]: ik zie je..oke.



Verbalisant [verbalisant 13] heeft – zakelijk weergegeven – het volgende gerelateerd:
Het OT stelde vast dat [medeverdachte 1] op 17 juni 2013 omstreeks 20:42 uur een mountainbike vanuit de garage van zijn woning haalde en in de kofferbak van zijn BMW legde waarna hij wegreed. Omstreeks 20:52 uur werd door het OT waargenomen dat [medeverdachte 1] zijn BMW parkeerde op het parkeerterrein aan de Muntbergweg te Amsterdam. Vervolgens werd gezien dat [verdachte] omstreeks 20:59 zijn Renault parkeerde een vouwfiets achter uit de kofferbak haalde en deze in de BMW van [medeverdachte 1] legde. Vervolgens reden [medeverdachte 1] en [verdachte] richting Meppel waar zij parkeerden en wegfietsten in de richting van het centrum. Omstreeks 22:43 uur werd gezien dat [medeverdachte 1] en [verdachte] interesse toonden in juwelier [juwelier 2].



Uit onderzoek is gebleken dat gedurende de voornoemde observatie door [medeverdachte 1] noch gesprekken zijn gevoerd noch SMS-berichten zijn verstuurd. Daarbij is gebleken dat een inkomende gesprek op de lijnen van [medeverdachte 1] op 17-6-2013 te 22:26:45 uur niet werd opgenomen. Hierbij werd de paallocatie aan de Muntbergweg te Amsterdam aangestraald. Hieruit kan worden afgelegd dat tussen deze tijdstippen de communicatiemiddelen van [medeverdachte 1] hoogstwaarschijnlijk zijn achtergebleven in de auto van [verdachte] en hij deze dus niet met zich voerde. 



Uit onderzoek is gebleken dat gedurende de voornoemde observatie door [verdachte] noch gesprekken zijn gevoerd noch SMS-berichten zijn verstuurd.




Doetinchem

Uit het tapgesprek met nummer 47 blijkt – zakelijk weergegeven – het volgende:
Datum/tijdstip: 4-6-2013 21:51:26. Getapte NNman7030 Imei-nummer: [nummer] (de rechtbank begrijpt: de aansluiting van [medeverdachte 1]) belt met [telefoonnummer] tenaamstelling [B] (de rechtbank begrijpt: de ex-partner van [medeverdachte 1]). 



NNman7030: Nou. Ik ga trainen straks he.



Uit het tapgesprek met nummer 48 blijkt – zakelijk weergegeven – het volgende:
Datum/tijdstip: 4-6-2013 23:40:15. Getapte NNman7030 Imei-nummer: [nummer] (de rechtbank begrijpt: de aansluiting van [medeverdachte 1]) belt met [telefoonnummer] NNvrouw9435 tenaamstelling: [B] (de rechtbank begrijpt: de ex-partner van [medeverdachte 1]). 



NNman7030: Ja nou. Ik doe hem uit. Ja?
(…)
NNvrouw9435: Nou.. trainse he.



Uit het proces-verbaal van observeren blijkt – zakelijk weergegeven – het volgende:
Op 4 juni 2013 hebben wij de navolgende waarnemingen gedaan. Omstreeks 00:45 uur zag ik dat het subject (de rechtbank begrijpt: [medeverdachte 1]) de woning aan de [adres] op Villapark [naam] te [woonplaats] uit kwam lopen. Vervolgens zag ik dat hij in de BMW [kenteken] stapte en vertrok. Omstreeks 02:00 uur zag ik dat de BMW [kenteken] werd geparkeerd te Doetinchem. Omstreeks 04:15 uur zag ik dat er twee mannen op de fiets aan kwamen bij de parkeerplaats. Ik herkende een van de mannen als zijnde het subject (de rechtbank begrijpt: [medeverdachte 1]) en zag dat de andere man [verdachte] was.



Verbalisant [verbalisant 13] heeft – zakelijk weergegeven – het volgende gerelateerd:
Uit onderzoek is gebleken dat gedurende de voornoemde observatie door [medeverdachte 1] noch gesprekken zijn gevoerd noch SMS-berichten zijn verstuurd. Op 5-6-2013 te 00:48:31 uur en 04:14:00 uur hebben de communicatiemiddelen van [medeverdachte 1] een paallocatie aan de Proostdijstraat te Abcoude nabij zijn verblijfadres aangestraald. Hieruit kan worden afgeleid dat tussen deze tijdstippen [medeverdachte 1] de genoemde communicatiemiddelen niet met zich voerde en/of uit had geschakeld.



Uit het proces-verbaal van observeren blijkt – zakelijk weergegeven – het volgende:
Wij hebben op 5 juni 2013 de volgende waarnemingen gedaan. Omstreeks 14:26 uur zag ik dat de BMW [kenteken] geparkeerd stond te Doetinchem. Ik zag dat subject [medeverdachte 1] en contact [verdachte] uitstapten en wegliepen in de richting van het centrum van Doetinchem. Ik zag dat ze ‘[juwelier 5]’ inliepen. Ik zag dat ze bij juwelier ‘[juwelier 4]’ naar binnen keken. Omstreeks 14:45 uur zag ik dat ze naar binnen gingen bij ‘[juwelier 1]’.



Uit het tapgesprek met nummer 281 blijkt – zakelijk weergegeven – het volgende:
Datum/tijdstip: 5-6-2013 20:24:13. Getapte NNman7030 Imei-nummer: [nummer] (de rechtbank begrijpt: de aansluiting van [medeverdachte 1]) belt met een onbekende man.



NNman7030: Maar ik ga zo meteen ehh een beetje sporten zeg maar.



Uit het proces-verbaal van observeren blijkt – zakelijk weergegeven – het volgende:
Op 5 en 6 juni 2013 hebben wij de navolgende waarnemingen gedaan. Omstreeks 00:54 uur zag ik dat een Renault met kenteken [kenteken] geparkeerd stond in Doetinchem. Ik zag dat de kofferbak geopend was en dat er een fiets achter in de auto lag. Ik zag dat [verdachte] bij de Renault stond. Omstreeks 00:56 uur zag ik dat subject [medeverdachte 1] te Doetinchem liep. Omstreeks 00:57 uur zag ik dat [medeverdachte 1] en [verdachte] te Doetinchem fietsten in de richting van het centrum van Doetinchem. Ik zag dat ze een normale en een kleine fiets bij zich hadden.



Verbalisant [verbalisant 13] heeft – zakelijk weergegeven – het volgende gerelateerd:
Uit onderzoek is gebleken dat gedurende de voornoemde observatie door [medeverdachte 1] noch gesprekken zijn gevoerd noch SMS-berichten zijn verstuurd. Op 6-6-2013 te 00:06:14 uur en 03:50:06 uur hebben de communicatiemiddelen van [medeverdachte 1] een paallocatie aan de Proostdijstraat te Abcoude nabij zijn verblijfadres aangestraald. Hieruit kan worden afgeleid dat tussen deze tijdstippen [medeverdachte 1] de genoemde communicatiemiddelen niet met zich voerde en/of uit had geschakeld.



Uit onderzoek is gebleken dat gedurende voornoemde observatie door [verdachte] noch gesprekken zijn gevoerd noch SMS-berichten zijn verstuurd. Daarbij is uit onderzoek gebleken dat de communicatiemiddelen van [verdachte] op 6-6-2013 01:02:06 uur en te 02:40:06 uur een paallocatie aan Overtoom 295 te Amsterdam nabij zijn verblijfadres aanstraalden. Hieruit kan worden afgeleid dat tussen deze tijdstippen de genoemde communicatiemiddelen waren uitgeschakeld en/of niet met zich mee voerde.



Uit het tapgesprek met nummer 443 blijkt – zakelijk weergegeven – het volgende:
Datum/tijdstip: 6-6-2013 22:26:49. Getapte NNman7030 Imei-nummer: [nummer] (de rechtbank begrijpt: de aansluiting van [medeverdachte 1]) belt met [telefoonnummer] tenaamstelling [B] (de rechtbank begrijpt: de ex-partner van [medeverdachte 1]).



NNman7030: Ok. Nou ik ga trainen straks. Ik spreek je morgen wel.



Uit het proces-verbaal van observatie blijkt – zakelijk weergegeven – het volgende:
Op 7 juni 2013 komt [medeverdachte 1] rond 00:40 uur in een BMW [kenteken] de parkeerplaats in Doetinchem op gereden. Ik zag dat [medeverdachte 1] uitstapte. Omstreeks 00:54 uur komt een Renault Laguna voorzien van kenteken [kenteken] de parkeerplaats in Doetinchem op gereden. Ik zag dat de bestuurder [verdachte] was. Omstreeks 2:20 uur zag ik subject [medeverdachte 1] en contact [verdachte] op een bankje te Doetinchem. Omstreeks 03:11 uur zag ik dat subject [medeverdachte 1] weg fietste in de richting van de Catharinastraat. Ik zag dat contact [verdachte] dezelfde richting op fietste en stil ging staan op de Catharinastraat. Ik zag dat subject [medeverdachte 1] in de Catharinastraat stopte en in de richting van de gevels van de aldaar gesitueerde winkels liep. Ik had hierdoor geen zicht meer op [medeverdachte 1]. Ik zag dat [verdachte] een aantal malen om zich heen keek. Ik zag op dat moment geen andere personen in de Catharinastraat. Omstreeks 03:13 uur hoorde ik geluiden gelijkend op breekgeluiden. Ik hoorde dat deze geluiden kwamen uit de richting van positie alwaar subject [medeverdachte 1] zich bevond. Ik hoorde glasgerinkel en een luid alarm afgaan. Omstreeks 03:15 uur zag ik dat subject [medeverdachte 1] uit de richting van de voorgevel van een winkel alwaar na later de winkel [juwelier 1] gevestigd bleek te zijn kwam gelopen. [medeverdachte 1] droeg een zwarte tas bij zich. Ik zag dat [medeverdachte 1] op zijn fiets stapte en wegfietste. Ik zag dat [verdachte] op zijn vouwfiets stapte en achter [medeverdachte 1] aan fietste. Ik zag en hoorde dat er een luid alarm afging van de winkel [juwelier 1] welke gevestigd was aan de [adres] te [vestigingsplaats]. Ik zag dat er braakschade was aan de voorgevel van het pand.



Verbalisant [verbalisant 13] heeft – zakelijk weergegeven – het volgende gerelateerd:
Uit onderzoek is gebleken dat gedurende de voornoemde observatie door [medeverdachte 1] noch gesprekken zijn gevoerd noch SMS-berichten zijn verstuurd. Op 7-6-2013 te 00:20:32 uur en 03:01:58 uur hebben de communicatiemiddelen van [medeverdachte 1] een paallocatie aan de Proostdijstraat te Abcoude nabij zijn verblijfadres aangestraald. Hieruit kan worden afgeleid dat tussen deze tijdstippen [medeverdachte 1] de genoemde communicatiemiddelen niet met zich voerde en/of uit had geschakeld.



Uit onderzoek is gebleken dat gedurende voornoemde observatie door [verdachte] noch gesprekken zijn gevoerd noch SMS-berichten zijn verstuurd. Daarbij is uit onderzoek gebleken dat de communicatiemiddelen van [verdachte] op 7-6-2013 01:03:05 uur en te 03:45:00 uur een paallocatie aan Overtoom 295 te Amsterdam nabij zijn verblijfadres aanstraalden. Hieruit kan worden afgeleid dat tussen deze tijdstippen de genoemde communicatiemiddelen waren uitgeschakeld en/of niet met zich mee voerde.



Verbalisant [verbalisant 13] heeft – zakelijk weergegeven – het volgende gerelateerd:
Gezien vorenstaande is vastgesteld dat indien de woorden “sporten” en of “trainen” zijn gebruikt dit niet duidt op de beoefening van enige sport maar dat dit te relateren is aan het doen van voorverkenningen c.q. het plegen van strafbare feiten.




Wet wapens en munitie

Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 8-6-2013 / 12:10.




            [medeverdachte 1]: Ehm kijk voor die negen millimeters.
NN2: Nee ik ga er twee voor je regelen. Ik ken ze voor je regelen. 

            [medeverdachte 1]: Vandaag moet ik er twee hebben. 
NN2: Twee vandaag.

            [medeverdachte 1]: Ja en over twee dagen word ik weer gebeld omdat ie weer weigerde weet je? 
NN2: Het maakt allemaal niet uit wat voor een merk he?

            [medeverdachte 1]: Denk ik. Normale nette negen millimeters. (…) Merk maakt niet uit en de prijs moet leuk zijn. 
NN2: Sig Sauer en dat soort dingen.

            [medeverdachte 1]: Maakt niet CZ verkoop ik ook. 
(…)

            [medeverdachte 1]: Continu man. 10 in de maand. Tien in de maand wil ik hebben.



De gespreksdeelnemers [medeverdachte 1] en NN2 zijn respectievelijk [medeverdachte 1] en [C].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 8-6-2013 / 13:28.




            [medeverdachte 1]: (…) Die gozer…nvt… zo’n moordenaars wapen weet je. Walther noemen ze dat weet je. Met van die kleine kogels. Zes vijfentwintig weetje. Dempertje dr bij alles erbij weet je.
NN3: …ntv…

            [medeverdachte 1]: Ik weet niet. Gaat dwars door je kop heen. Ik zeg nou ik weet niet of ik em kwijt kan. Ik zeg geef em maar even mee. 
NN3: Laat maar even zien.
(…)

            [medeverdachte 1]: Hij is niet doorgelaaien met een vol magazijn vijftien schots. Een heel leuk modelletje is het. 
NN3: Ziet er leuk uit.
(…)

            [medeverdachte 1]: Hij heeft er drie. Twee hebt ie er verkocht. Twee ruggen krijgt ie ervoor die dingen. 
(…)

            [medeverdachte 1]: Hij hebt nu deze liggen weet je. Vijftien meier moet ie hebben.
(…)
NN3: Ken je niks anders regelen.

            [medeverdachte 1]: Eh ja zo meteen misschien. 
NN3: Liever negen. Kijk ik twijfel erover weet je.
(…)
NN3: Even geld verdienen he?

            [medeverdachte 1]: Ja weet ik. 
(…)

            [medeverdachte 1]: Hij zegt luister ik krijg er een kwart voor. Niet meer. En dan wil ie ook meer hebben die gozer. En ik moet hem drieënhalf meier geven. 
NN3: Maar wat houden we over dan?

            [medeverdachte 1]: Twee nog wat.
NN3: De man?

            [medeverdachte 1]: Ja de man.
(…) 
NN3: Een en twintig meier krijgen we dan de man.

            [medeverdachte 1]: Een en veertig half houden we over.



De gespreksdeelnemers [medeverdachte 1] en NN3 zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 10-6-2013 / 22:01.




            [verdachte]: hey die zak patronen… bij benadering (ntv) hoeveel negen millimeters zitten.. 

            [medeverdachte 1]: Ja moet ik nog goed kijken.

            [verdachte]: Hij zegt ik heb er interesse in. Maar hij wil eigenlijk weten hoeveel negens erbij zitten. 

            [medeverdachte 1]: Ja moet ik even kijken
(…)

            [verdachte]: moet je niet zeggen; paar meier. Paar meier… hij zegt wat is een paar meier.
(…)

            [medeverdachte 1]: Ik weet niet. (…) Als je honderd patronen moet kopen een doosie. Wat betaal je daarvoor? 
(…) 

            [verdachte]: Hij vond het op zich wel een mooi ding. Hey [medeverdachte 1] probeer even je best te doen voor die doos he. Die doos met die 765. Ik heb gezegd morgen…

            [medeverdachte 1]: Ja kijk ik heb een hele tas vol. 
(…)

            [verdachte]: Doe het. Ik heb mijn afspraken met die gozer weet je. Hij zegt die 635 die kerel hij zegt die wil dat ding wel hebben. Hij zegt maar… hij zit echt te kloten om die patronen. 

            [medeverdachte 1]: Ik bestel ze gewoon. 
(…)

            [medeverdachte 1]: Morgen om 8 uur handelen.



De gespreksdeelnemers [medeverdachte 1] en [verdachte] zijn respectievelijk [medeverdachte 1] en [verdachte].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 18-6-2013 / 22:45.




            [medeverdachte 1]: 2 baretta’s en sig sauers.
NNman: ja.

            [medeverdachte 1]: en 6 euh… AK’s.
NNman: (…) Maar kijk maar… qua prijs wat je kan doen.
(…)
NNman: De FAL is een wapen toch?
(…)

            [medeverdachte 1]: Die hebben ze ook liggen. Zo van die kijkers erop en van die pootjes. 
(…)
NNman: Ja ik heb wel iemand die ook dat soort dingen wil kopen. 

            [medeverdachte 1]: Ja helemaal goed. (…) allemaal wegwerken morgen.



De gespreksdeelnemer [medeverdachte 1] is [medeverdachte 1].




Opiumwet

Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 4-6-2013 / 19:48.



NN: Ik heb tweeënhalfduizend pillen kan je die niet verkopen?

            [medeverdachte 1]: Tweeënhalfduizend pillen kwijt kan? (…) gewoon voor deze maand he.



De gespreksdeelnemers [medeverdachte 1] en NN zijn respectievelijk [medeverdachte 1] en [medeverdachte 2].



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 6-6-2013 / 14:13.




            [medeverdachte 1]: We hebben nieuwe stempels he? Hele mooie
NN4: (…) Als je zegt wat kost het.

            [medeverdachte 1]: Ja maar die rode stellen heb ik niet. 
NN4: (…) Ik zeg maar d’r moet wel een heldere stempel in staan. (…)

            [medeverdachte 1]: Heb ik ook. Ja maar met stempel alles. Hey helemaal nieuwe machine staat er he.
NN4: Ja dat is goed man. Maar ze hebben er nu maar eeh volgens mij maar twintigduizend in de week of in de twee weken nodig.
(…)

            [medeverdachte 1]: Volgende dag klaar. 



De gespreksdeelnemers [medeverdachte 1] en NN4 zijn respectievelijk [medeverdachte 1] en NN4.



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 20-6-2013 / 20:05.



NNman: Je staat voor lul jongen he. Kutzooi.

            [medeverdachte 1]: wat?
NN: Het is maar… Het is ten eerste 992 gram.
(…)

            [medeverdachte 1]: Ik heb niet opengemaakt.
(…)
NN: Dat was eruit simpel. Wacht ff dat was… de foto. Zie je 992 gram. Moet je kijken wat er gebeurt. Ik pak hem er vanaf. Onderkant valt er zo onderuit. (…) Ik heb geluk dat die jongen het gewoon tegen mij zegt dit kopen… Ik moet er zelf even wat bij doen. Die jongen heeft 921 gram heeft die gekocht van me. (…) Dit viel gewoon uit elkaar. Kon je gewoon verpulveren. 

            [medeverdachte 1]: Wat is het dan?
NN: Ja maar dit is op of een of andere manier of aangesmeerd of er onder geperst dat weet ik niet. Maar ik wil het wel weten. Want ik betaal hem gewoon. Dat is geen probleem. Ik reken gewoon die… min die 8 gram dan want die reken ik dan niet met hem af. (…) Dus dan reken ik in principe wel die 31 ruggen met je af. Maar min die 8 gram. 

            [medeverdachte 1]: Misschien is het gewoon… euh… een blok wat niet euh… Je hebt er slechte bij zitten. 
(…)
NN: Jaja dit had ie gewoon uitgekookt. (…) Hij heeft het afgebroken zeg maar. Toen is hij gaan koken en toen hij gekookt had had hij alleen nog maar gekeken hoe hij eruit kwam en hoe die op de folie liep. Of die wit bleef weet je wel. (…) Nou dat was gewoon allemaal goed.



De gespreksdeelnemers [medeverdachte 1] en NN zijn respectievelijk [medeverdachte 1] en NN.



Uit het proces-verbaal van uitwerking OVC-gesprek blijkt – zakelijk weergegeven – het volgende:
Datum / tijdstip: 20-6-2013 / 20:39.




            [medeverdachte 1]: legt die op die weegschaal (…) Hij haalt het van die weegschaal af. Die onderkant die hele onderlaag valt eraf.
(…)
NN: Ja goed. Het is in ieder geval weg weet je. 

            [medeverdachte 1]: Kijk… 31 ruggen bij elkaar he?!
(…)

            [medeverdachte 1]: En dat gaat er gewoon van af weet je. Dus eigenlijk moeten we die 8 gram er ook nog vanaf halen.
NN: Dus 2 allebei de man.

            [medeverdachte 1]: Met z’n drieën ik.. met die 8 gram…
NN: jaja

            [medeverdachte 1]: … Moet aftrekken. Snap je? Even een rug met z’n drieën. Ja dat doen we gewoon.
(…)

            [medeverdachte 1]: Oke even denken hoor. 318 gram 24 25 meier toch? Hebben we een rug. Ik heb hier 25 meier hier. 
NN: allemaal vijftigjes? Heb je het nagekeken?

            [medeverdachte 1]: Ja klopt precies. Klopt altijd bij hun. 
(…)

            [medeverdachte 1]: dit is precies 992 keer 305 euro per gram. Snap je? 
NN: Jaja.

            [medeverdachte 1]: Dit is ons bedrag weet je. Dus hun krijgen euh… 305… 30.250.



De gespreksdeelnemers [medeverdachte 1] en NNman zijn respectievelijk [medeverdachte 1] en [verdachte].




4.3.10

Bewijsoverweging ten aanzien van feit 3 op de 0-dagvaarding



Voor een veroordeling voor deelneming aan een criminele organisatie dient te worden vastgesteld dat er sprake is geweest van een organisatie dat die organisatie tot oogmerk had het plegen van misdrijven en dat de verdachte aan die organisatie heeft deelgenomen. Voor een criminele organisatie moet er sprake zijn van een gestructureerd en duurzaam samenwerkingsverband tussen twee of meer personen. Voor de deelneming is van belang dat betrokkene behoort tot het samenwerkingsverband en dat hij een aandeel heeft in dan wel ondersteunt gedragingen die strekken tot of rechtstreeks verband houden met de verwezenlijking van het oogmerk van de organisatie (HR 3 juli 2012 ECLI:NL:HR:2012: BW5132). Deelneming impliceert opzet dat wil zeggen dat verdachte in zijn algemeenheid weet (in de zin van onvoorwaardelijk opzet) dat de organisatie tot oogmerk heeft het plegen van misdrijven (HR 8 oktober 2002 ECLI:NL:HR:2002:AE5651). Voor de bewezenverklaring van 'een organisatie' als bedoeld in artikel 140 Sr is niet vereist dat de verdachte heeft samengewerkt of bekend was met alle andere personen die deel uitmaken van de organisatie of dat de samenstelling van het samenwerkingsverband steeds dezelfde is (HR 22 januari 2008 ECLI:NL:HR:2011:BO9814).



De rechtbank acht op grond van de bewijsmiddelen wettig en overtuigend bewezen dat [medeverdachte 1] en [verdachte] deel hebben genomen aan een criminele organisatie die als oogmerk had het plegen van misdrijven te weten het plegen van gekwalificeerde diefstallen alsmede het aanwezig hebben van en handelen in wapens en munitie als bedoeld in de Wet Wapens en Munitie en het aanwezig hebben van en handelen in cocaïne en MDMA als bedoeld in de Opiumwet.
Zij hebben een gestructureerd samenwerkingsverband gevormd en hebben ieder een aandeel gehad in dan wel ondersteunende gedragingen verricht die strekten tot of rechtstreeks verband hielden met de verwezenlijking van het oogmerk van de organisatie. 



De rechtbank overweegt daartoe dat [medeverdachte 1] en [verdachte] in de ten laste gelegde periode meermalen in Doetinchem en Meppel zijn gezien waar zij interesse hadden in de aldaar gelegen juweliers. Gezien is dat zij zowel overdag als ’s nachts bij deze juweliers zijn gaan kijken. Uit de opgenomen OVC-gesprekken blijkt vervolgens dat [medeverdachte 1] en [verdachte] de inbraken op deze juweliers voorbereiden door te spreken over hoe zij de deur open kunnen krijgen door afspraken te maken over de rolverdeling die zij zullen aannemen en door te spreken over de mogelijkheid om een slot om het hek bij het politiebureau te doen. [medeverdachte 1] en [verdachte] hebben hiermee een van te voren onderling afgestemd aandeel in de feiten die zij samen plegen. Verdachten zijn op elkaar ingespeeld en hebben ieder een eigen rol.  
Voorts wordt in de telefoongesprekken die [medeverdachte 1] en [verdachte] voeren gebruik gemaakt van versluierd taalgebruik. Wanneer zij spreken over ‘trainen’ of ‘sporten’ ontmoeten zij elkaar in Doetinchem of Meppel om de inbraken voor te bereiden. Uit het feit dat zowel [medeverdachte 1] als [verdachte] alsmede personen in de omgeving van [medeverdachte 1] gebruik maken van dit versluierd taalgebruik maakt de rechtbank op dat er sprake is van een organisatiegraad. 



Uit de OVC-gesprekken blijkt voorts dat [medeverdachte 1] en [verdachte] zich bezighouden met drugs- en wapenhandel. Uit de OVC-gesprekken blijkt dat zij hierover met elkaar overleggen bijvoorbeeld over hoeveel het moet kosten en dat zij de opbrengsten hiervan samen verdelen. Het feit dat geen wapens bij [medeverdachte 1] en [verdachte] zijn aangetroffen doet hier niet aan af. 



In de opgenomen OVC-gesprekken zijn aanwijzingen te vinden dat [medeverdachte 1] en [verdachte] zich al langer bezighouden met het plegen van strafbare feiten. Dit leidt de rechtbank af uit de wijze waarop verdachten op elkaar ingespeeld zijn het feit dat verdachten regelmatig spreken over feiten die zij in het verleden hebben gepleegd de opmerking van [medeverdachte 1] in het OVC-gesprek van 20 juni 2013: “klopt altijd bij hun” op de vraag van [verdachte] of [medeverdachte 1] het geld geteld heeft en de opmerking van [medeverdachte 1] “tien in de maand wil ik hebben” als het gesprek gaat over wapens. Deze omstandigheden ondersteunen in voldoende mate de duurzaamheid van het samenwerkingsverband zoals die ook blijkt uit de bewijsmiddelen. Dat er een relatief korte periode ten laste is gelegd doet daaraan niet af. 



De rechtbank acht op grond van het voorgaande wettig en overtuigend bewezen dat verdachten [medeverdachte 1] en [verdachte] hebben deelgenomen aan een criminele organisatie. 




4.3.11

Feiten en omstandigheden ten aanzien van feit 1 op de A-dagvaarding: aanwezig hebben van een jammer



De rechtbank spreekt verdachte vrij van het ten laste gelegde medeplegen omdat daarvoor het bewijs ontbreekt.



Aangezien verdachte dit feit (voor het overige) heeft bekend en de raadsman ten aanzien van dit feit geen vrijspraak heeft bepleit volstaat de rechtbank met toepassing van artikel 359 derde lid laatste volzin van het Wetboek van Strafvordering met een opsomming van de bewijsmiddelen.



De rechtbank acht het feit wettig en overtuigend bewezen op grond van de navolgende bewijsmiddelen:


- Het proces-verbaal van doorzoeking ter inbeslagneming in de woning aan de Van Kinsbergenstraat 11-3 te Amsterdam;
- Het rapport van bevindingen van het Agentschap Telecom d.d. 9 juli 2013;
- De bekennende verklaring van verdachte zoals afgelegd ter terechtzitting van 6 oktober 2014



4.3.12

Feiten en omstandigheden ten aanzien van feit 2 op de A-dagvaarding: voorhanden hebben van een taser



Aangezien verdachte dit feit heeft bekend en de raadsman ten aanzien van dit feit geen vrijspraak heeft bepleit volstaat de rechtbank met toepassing van artikel 359 derde lid laatste volzin van het Wetboek van Strafvordering met een opsomming van de bewijsmiddelen.



De rechtbank acht het feit wettig en overtuigend bewezen op grond van de navolgende bewijsmiddelen:

- Het proces-verbaal van doorzoeking ter inbeslagneming in de woning aan de Van Kinsbergenstraat 11-3 te Amsterdam;
- Het proces-verbaal van bevindingen inhoudende de categorisering conform de Wet wapens en munitie
- De bekennende verklaring van verdachte zoals afgelegd ter terechtzitting van 6 oktober 2014.



De hiervoor weergegeven feiten en omstandigheden worden slechts gebezigd tot het bewijs van dat tenlastegelegde feit waarop deze blijkens de inhoud kennelijk betrekking hebben.







5Bewezenverklaring


De rechtbank acht op grond van de in rubriek 4. genoemde bewijsmiddelen bewezen dat verdachte 




0-dagvaarding



1. 


in de periode van 27 maart 2013 tot en met 21 juni 2013 te Vinkeveen en Amsterdam en Meppel in elk geval in Nederland tezamen en in vereniging met een ander ter voorbereiding van het misdrijf om:



-Tezamen en in vereniging met een ander opzettelijk een ontploffing te weeg te brengen terwijl daarvan gemeen gevaar voor goederen te duchten is (art. 157 sr); of
-Tezamen en in vereniging met een ander opzettelijk enig gebouw opzettelijk te beschadigen terwijl daarvan gemeen gevaar voor goederen te duchten is (art. 170 sr);
opzettelijk navolgende voorwerpen bestemd tot het begaan van dat misdrijf heeft voorhanden gehad:



-explosieven / springstof en bijbehorende slagpijpjes
-inbrekerswerktuigen waaronder schroevendraaiers en handschoenen slotentrekker
-één of meer auto’s
-bivakmuts
-één of meer (vouw)fietsen
-kettingslot;



2.



op 21 juni 2013 te Amsterdam tezamen en in vereniging met een ander
wapens van categorie II te weten:

- pistoolmitrailleur (merk onbekend model skorpion)
- machinegeweer (merk onbekend model AK47)
- patroonmagazijn kaliber 7.65 mm 
en wapens van categorie III te weten:
- pistool merk Browning
- patroonmagazijn merk Walther kaliber .22LR
en munitie van categorie III te weten:
- 20 patronen kaliber 7.65 merk geco
- 19 patronen kaliber 7.65
- 21 scherpe patronen kaliber 7.65 merk geco
- een scherp patroon kaliber .32 merk nny
- 7 scherpe patronen kaliber 7.65 mm merk HP
voorhanden heeft gehad.


3.



in de periode van 27 maart 2013 tot en met 21 juni 2013 te Nederland heeft deelgenomen aan een organisatie te weten een samenwerkingsverband waaraan heeft deelgenomen hij verdachte en [medeverdachte 1] welke organisatie tot oogmerk had het plegen van misdrijven te weten het plegen van gekwalificeerde diefstallen (zogeheten plofkraken en/of ramkraken en/of overige inbraken) en het voorhanden hebben van en het handelen in  wapens en munitie als bedoeld in de Wet Wapens en Munitie en het aanwezig hebben van en handelen in cocaïne en MDMA als bedoeld in de Opiumwet;



4.



in de periode van 06 juni 2013 tot en met 07 juni 2013 te Doetinchem tezamen en in vereniging met een ander met het oogmerk van wederrechtelijke toe-eigening uit een vitrine van een perceel aan de [adres] aldaar heeft weggenomen een grote hoeveelheid sieraden toebehorende aan [juwelier 1] waarbij verdachte en zijn mededader zich de toegang tot de plaats des misdrijfs hebben verschaft en de weg te nemen goederen onder hun bereik hebben gebracht door middel van braak;




A-dagvaarding




1.



op 21 juni 2013 te Amsterdam al dan niet opzettelijk een radiozendapparaat te weten een vier-band jammer aanwezig heeft gehad terwijl voor het gebruik ervan aan de houder van dat radiozendapparaat op grond van hoofdstuk 3 van de Telecommunicatiewet geen
vergunning voor het gebruik van frequentieruimte was verleend;



2.



op 21 juni 2013 te Amsterdam een wapen van categorie II te weten een handwapen een zogeheten taser voorhanden heeft gehad;



De in deze tenlastelegging gebruikte termen en uitdrukkingen worden voor zover
daaraan in de Wet wapens en munitie betekenis is gegeven geacht in dezelfde
betekenis te zijn gebezigd.




Voor zover in de tenlastelegging taal- en/of schrijffouten staan zijn deze verbeterd. De rechtbank beschouwt de onder feit 2 van de 0-dagvaarding tenlastegelegde categorisering van de patroonmagazijnen als een kennelijke verschrijving. Verdachte is hierdoor niet in de verdediging geschaad.






6De strafbaarheid van het feit


Het bewezen geachte feit is volgens de wet strafbaar als




0-dagvaarding





Ten aanzien van feit 1: 
medeplegen van voorbereiding van medeplegen van opzettelijk een ontploffing teweegbrengen terwijl daarvan gemeen gevaar voor goederen te duchten is; en
medeplegen van voorbereiding van medeplegen van een gebouw opzettelijk vernielen of beschadigen terwijl daardoor gemeen gevaar voor goederen te duchten is;




Ten aanzien van feit 2:
medeplegen van het handelen in strijd met artikel 26 eerste lid van de Wet wapens en munitie en het feit begaan met betrekking tot een wapen van categorie II strafbaar gesteld bij artikel 55 lid 3 sub a van de Wet wapens en munitie meermalen gepleegd; en



medeplegen van het handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III strafbaar gesteld bij artikel 55 lid 3 sub a van de Wet wapens en munitie; en 



medeplegen van het handelen in strijd met artikel 26 eerste lid van de Wet wapens en munitie strafbaar gesteld bij artikel 55 lid 1 van de Wet wapens en munitie;




Ten aanzien van feit 3:
deelneming aan een organisatie die tot oogmerk heeft het plegen van misdrijven;




Ten aanzien van feit 4:
diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft door middel van braak;




A-dagvaarding





Ten aanzien van feit 1:

Ten laste is gelegd dat verdachte:
op of omstreeks 21 juni 2013 te Amsterdam althans in Nederland tezamen en in vereniging met een ander of anderen althans alleen al dan niet opzettelijk een radiozendapparaat te weten een vier-band jammer heeft aangelegd en/of geheel of gedeeltelijk aangelegd en/of aanwezig heeft gehad en/of heeft gebruikt terwijl voor het gebruik ervan aan de houder van dat radiozendapparaat op grond van hoofdstuk 3 van de Telecommunicatiewet geen vergunning voor het gebruik van frequentieruimte was verleend.



Verwezen wordt naar artikel 10.9 van de Telecommunicatiewet. Dit artikel stelt dat het aanleggen het geheel of gedeeltelijk aangelegd aanwezig hebben of het gebruik van radiozendapparaten slechts is toegestaan indien voor het gebruik ervan aan de houder van die radiozendapparaten op grond van hoofdstuk 3 een vergunning voor het gebruik van frequentieruimte is verleend.



Op pagina 1217 van het dossier is vermeld dat bij de huiszoeking een zilvergrijs koffertje met daarin een jammer in beslag is genomen. Uit het rapport van bevindingen van het Agentschap Telecom blijkt bovendien dat de accu van de jammer ten tijde van het onderzoek onvoldoende was opgeladen zodat de inspecteur de jammer heeft moeten aansluiten op netvoeding. Verdachte heeft de jammer derhalve niet aangelegd of gedeeltelijk aangelegd aanwezig gehad doch slechts aanwezig gehad (hetgeen bewezen is verklaard). 



De rechtbank is derhalve van oordeel dat de verdediging een terecht kwalificatieverweer heeft gevoerd. Het feit kan niet worden gekwalificeerd als strafbaar.



Voor wat betreft feit 1 op de A-dagvaarding zal de rechtbank verdachte daarom ontslaan van alle rechtsvervolging.





Ten aanzien van feit 2:

handelen in strijd met artikel 26 eerste lid van de Wet wapens en munitie en het feit
begaan met betrekking tot een wapen van categorie II strafbaar gesteld bij artikel 55 lid 3 sub a van de Wet wapens en munitie. 



Het bestaan van een rechtvaardigingsgrond is niet aannemelijk geworden.






7De strafbaarheid van verdachte


Er is geen omstandigheid aannemelijk geworden die de strafbaarheid van verdachte uitsluit. Verdachte is dan ook strafbaar.






8Motivering van de straffen en maatregelen


8.1.


De eis van de officier van justitie

De officier van justitie heeft gevorderd dat verdachte voor de door haar onder de 0-dagvaarding bewezen geachte feiten 1 tot en met 4 het onder de A-dagvaarding bewezen geachte feit 2 en het onder de B-dagvaarding bewezen geachte feit zal worden veroordeeld tot een gevangenisstraf van zeven (7) jaren met aftrek van voorarrest.




8.2.


Het standpunt van de verdediging

De verdediging heeft zich op het standpunt gesteld dat verdachte dient te worden vrijgesproken van de feiten 1 3 en 4 op de 0-dagvaarding en het feit op de B-dagvaarding. 



Ten aanzien van feit 2 op de 0-dagvaarding heeft de verdediging verzocht om bij de strafoplegging rekening te houden met het feit dat hij deze wapens voorhanden heeft gehad omdat hij bedreigd werd met de dood en deze wapens ter zelfbescherming heeft gekocht. 



Ten aanzien van feit 2 op de A-dagvaarding refereert de verdediging zich aan het oordeel van de rechtbank. 
Ten aanzien van de eis van de officier van justitie heeft de verdediging gesteld dat die buitensporig hoog is.




8.3.


Het oordeel van de rechtbank

De hierna te noemen strafoplegging is in overeenstemming met de ernst van het bewezen geachte de omstandigheden waaronder dit is begaan en de persoon van verdachte zoals daarvan ter terechtzitting is gebleken.



De rechtbank heeft bij de keuze tot het opleggen van een vrijheidsbenemende straf en bij de vaststelling van de duur daarvan in het bijzonder het volgende laten meewegen.



Verdachte heeft zich schuldig gemaakt aan het plegen van een aantal zware strafbare feiten waaronder voorbereidingshandelingen voor het plegen van een plof- en/of ramkraak en een inbraak bij een juwelier in Doetinchem. Verdachte heeft met deze delicten te kennen gegeven geen enkel respect voor de eigendom van anderen te hebben en zijn eigen materiële belangen boven die van anderen te stellen. Dergelijke feiten veroorzaken grote schade en brengen gevoelens van onveiligheid teweeg in de samenleving. Voorts heeft verdachte zich schuldig gemaakt aan het voorhanden hebben van (volautomatische) wapens en munitie die hij bovendien had ondergebracht in de woning waar zijn dertienjarige dochter woont. Daarbij heeft verdachte deelgenomen aan een criminele organisatie die zich bezig hield met wapenhandel drugshandel plof- en ramkraken en inbraken. Ook dit zijn feiten die gevaar opleveren en ontwrichtend zijn voor de samenleving. 



Voor wat betreft de persoon van de verdachte let de rechtbank op een hem betreffend uittreksel uit de justitiële documentatie van 4 juni 2014. Daaruit blijkt dat verdachte op 2 september 2009 onherroepelijk is veroordeeld ten aanzien van een aantal vermogensdelicten tot een gevangenisstraf voor de duur van 18 maanden waarvan 6 maanden voorwaardelijk met een proeftijd van 2 jaren. 



Uit het dossier en de bewijsmiddelen volgt dat verdachte zich - in ieder geval in de tenlastegelegde periode van zo’n drie maanden en aannemelijk is al langer – beroepsmatig en op professionele wijze bezig heeft gehouden met het plegen van (ernstige) misdrijven. De rechtbank merkt dat aan als een strafverzwarende omstandigheid.



De rechtbank is van oordeel dat gelet op de ernst van de feiten en de persoon van verdachte alleen een langdurige onvoorwaardelijke gevangenisstraf passend is uit oogpunt van genoegdoening aan de slachtoffers en de samenleving alsook uit oogpunt van generale preventie. De rechtbank legt een gevangenisstraf op voor de duur van vier jaren met aftrek van voorarrest.



Daarmee wordt een lagere straf opgelegd dan door de officier van justitie is geëist. De officier van justitie heeft gevorderd om aan verdachte een gevangenisstraf van zeven jaren op te leggen. Wanneer de rechtbank acht slaat op straffen die in vergelijkbare zaken worden opgelegd en de landelijke Oriëntatiepunten voor dit soort misdrijven is de eis van de officier van justitie bijzonder hoog te noemen zonder daarmee iets af te doen aan de ernst van de gepleegde strafbare feiten. Daarbij speelt ook een rol dat de bewezenverklaarde voorbereidingshandelingen en deelname aan een criminele organisatie niet een langere periode beslaan dan drie maanden. De rechtbank heeft verder in aanmerking genomen dat verdachte wordt vrijgesproken van de museuminbraak in IJsselstein.  




Ten aanzien van de voorlopige hechtenis

De voorlopige hechtenis van verdachte was geschorst tot de einduitspraak met name in verband met de duur van het onderzoek. Aan de rechtbank zijn mede gelet op de opgelegde straf geen persoonlijke omstandigheden gebleken die opnieuw tot een schorsing zouden moeten leiden. 






9Het beslag


Onder verdachte zijn de voorwerpen in beslag genomen die op de beslaglijst staan vermeld. Deze beslaglijst zal als bijlage aan dit vonnis worden gehecht. De officier van justitie heeft gevorderd zoals op de beslaglijst achter elk goed is geschreven.



De verdediging heeft ten aanzien van het beslag de volgende opmerkingen gemaakt. De pijnpunten zijn de goederen onder nummers 9 10 en 11. De personenauto Renault Laguna (9) is reeds verkocht. De motorfiets Piaggio (10) had verdachte al enige tijd en is in ieder geval niet verkregen met geld dat afkomstig is uit een van de strafbare feiten in deze zaak. Voorts is de motorfiets niet gebruikt bij de feiten waarvan verdachte wordt verdacht. De zaag Makita (11) komt in het geheel niet voor in het dossier.



De rechtbank oordeelt ten aanzien van het beslag als volgt. 



De rechtbank verklaart verbeurd de goederen met nummers 7 en 9. Het betreft voorwerpen met behulp waarvan of met betrekking waarvan de strafbare feiten zijn begaan of voorbereid dan wel voorwerpen die tot het begaan van misdrijven zijn bestemd.



De rechtbank verklaart onttrokken aan het verkeer de goederen met nummers 1 t/m 6 12 en 13 nu het ongecontroleerde bezit daarvan in strijd is met de wet of met het algemeen belang. 



De rechtbank beveelt de teruggave aan verdachte van de goederen met nummers 8 10 en 11 nu er geen grond bestaat voor verbeurdverklaring. 






10Toepasselijke wettelijke voorschriften


De beslissing berust op de artikelen 33 33a 36b 36c 46 47 57 140 311 van het Wetboek van Strafrecht zoals deze artikelen luidden ten tijde van het bewezen verklaarde en op de reeds aangehaalde artikelen.




De rechtbank komt op grond van het voorgaande tot de volgende beslissing.






11Beslissing


De rechtbank:




Voorvragen

Verklaart de dagvaarding geldig.




Vrijspraak

Verklaart het op de B-dagvaarding ten laste gelegde niet bewezen en spreekt verdachte daarvan vrij.




Bewezenverklaring

Verklaart bewezen dat verdachte het ten laste gelegde heeft begaan zoals in rubriek 5 is vermeld.



Verklaart niet bewezen wat aan verdachte meer of anders is ten laste gelegd dan hiervoor is bewezen verklaard en spreekt verdachte daarvan vrij.



Het bewezen verklaarde levert op:




0-dagvaarding





Ten aanzien van feit 1: 
medeplegen van voorbereiding van medeplegen van opzettelijk een ontploffing teweegbrengen terwijl daarvan gemeen gevaar voor goederen te duchten is; en
medeplegen van voorbereiding van medeplegen van een gebouw opzettelijk vernielen of beschadigen terwijl daardoor gemeen gevaar voor goederen te duchten is;





Ten aanzien van feit 2:
medeplegen van het handelen in strijd met artikel 26 eerste lid van de Wet wapens en munitie en het feit begaan met betrekking tot een wapen van categorie II strafbaar gesteld bij artikel 55 lid 3 sub a van de Wet wapens en munitie meermalen gepleegd; en



medeplegen van het handelen in strijd met artikel 26 eerste lid van de Wet wapens en munitie en het feit begaan met betrekking tot een vuurwapen van categorie III strafbaar gesteld bij artikel 55 lid 3 sub a van de Wet wapens en munitie; en 



medeplegen van het handelen in strijd met artikel 26 eerste lid van de Wet wapens en munitie strafbaar gesteld bij artikel 55 lid 1 van de Wet wapens en munitie;




Ten aanzien van feit 3:
deelneming aan een organisatie die tot oogmerk heeft het plegen van misdrijven;




Ten aanzien van feit 4:
diefstal door twee of meer verenigde personen waarbij de schuldige zich de toegang tot de plaats van het misdrijf heeft verschaft door middel van braak;




A-dagvaarding





Ten aanzien van feit 2:

handelen in strijd met artikel 26 eerste lid van de Wet wapens en munitie en het feit
begaan met betrekking tot een wapen van categorie II strafbaar gesteld bij artikel 55 lid 3 sub a van de Wet wapens en munitie. 




Strafbaarheid

Verklaart het in rubriek 5 onder feit 1 op de A-dagvaarding ten laste gelegde niet strafbaar en ontslaat verdachte van alle rechtsvervolging ter zake daarvan.



Verklaart het overige bewezene strafbaar.



Verklaart verdachte daarvoor strafbaar.




Strafoplegging

Veroordeelt verdachte tot een gevangenisstraf van vier (4) jaren.
Beveelt dat de tijd die door veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de tenuitvoerlegging van die straf in mindering gebracht zal worden.




Ten aanzien van het beslag

De rechtbank verklaart verbeurd de volgende goederen:

7     1.00 STK Handschoen                          

        -
        ibg 1011557

9     1.00 STK Personenauto 80 PL KT               

        RENAULT LAGUNA turbo Kl:blauw
        goednr 920520



De rechtbank verklaart onttrokken aan het verkeer de volgende goederen:

1     1.00 STK Wapen                               

        SCORPION
        917520 ZAT IN ORANJE TASJE

2     1.00 STK Wapen                               

        KALASHNIKOV AK4 AK47
        917525

3     1.00 STK Wapen                              

        PISTOOL FN
        917526

4     1.00 STK Wapen                               

        ONDERDELEN
        917531

5     1.00 STK Wapen                               

        ONDERDELEN
        917533

6     1.00 STK Wapen                               

        MUNITIE
        917536

12   1.00 STK Lamp                               
        Weerblauw zwaailamp
13   1.00 STK Jammer                               
        PREFACE


De rechtbank beveelt de teruggave aan verdachte van:

8     1.00 STK Shirt                               

        LACOSTA
        goednr 1011559

10    1.00 STK Motorfiets                          

        PIAGGIO Kl:grijs
        goednr 920645/ incl. helm hansch. en hoes.

11    1.00 STK Zaag                                

        MAKITA
        1009966/ mobiele stenenzaag in bl. Tas








mr. G. Perrick voorzitter
mrs. H.A. Brouwer en A.R. Creutzberg rechters
in tegenwoordigheid van mr. J. van Elk griffier
en uitgesproken op de openbare terechtzitting van deze rechtbank van 28 oktober 2014.




BIJLAGE : De tenlastelegging




Aan bovenbedoelde gedagvaarde persoon wordt tenlastegelegd dat




0-dagvaarding



1. 


hij in of omstreeks de periode van 27 maart 2013 tot en met 21 juni 2013 te
Vinkeveen en/of Amsterdam en/of Meppel in elk geval in Nederland tezamen en
in vereniging met een ander of anderen althans alleen ter voorbereiding van
de misdrijven / het misdrijf om:
-Tezamen en in vereniging met een ander of anderen althans alleen opzettelijk
een ontploffing te weeg te brengen terwijl daarvan gemeen gevaar voor goederen
te duchten is (art. 157 sr); en/of
-Tezamen en in vereniging met een ander of anderen althans alleen opzettelijk
enig gebouw en/of getimmerte en/of voor het publiek toegankelijke plaats
opzettelijk te vernielen of beschadigen terwijl daarvan gemeen gevaar voor
goederen te duchten is (art. 170 sr);



opzettelijk navolgende voorwerpen bestemd tot het begaan van die misdrijven /
dat misdrijf heeft verworven en/of vervaardigd en/of voorhanden gehad:



-explosieven / springstof en/of (bijbehorende) slagpijpjes
-wapens (meerdere (automatische) vuurwapens)
-munitie (diverse patronen van diverse kalibers)
-inbrekerswerktuigen (schroevendraaiers en handschoenen)
-slotentrekker
-één of meer auto’s
-bivakmuts
-één of meer (vouw)fietsen
-kettingslot
-blauwe zwaailichten voor op een auto

- jammer (verstoren gsm/gps verkeer);


art 46 lid 1 Wetboek van Strafrecht



2.



hij op 21 juni 2013 te Amsterdam tezamen en in vereniging met een ander
wapens van categorie II te weten:

- pistoolmitrailleur (merk onbekend model skorpion)
- machinegeweer (merk onbekend model AK47)
- patroonmagazijn merk Waither kaliber .22LR
en wapens van categorie III te weten:
- pistool merk Browning
- twee patroonmagazijnen kaliber 7.65 mm
en munitie van categorie III te weten:
- 20 patronen kaliber 7.65 merk geco
- 19 patronen kaliber 7.65
- 21 scherpe patronen kaliber 7.65 merk geco [dubbeltelling?]
- een scherp patroon kaliber .32 merk nny
- 7 scherpe patronen kaliber 7.65 mm merk HP
Voorhanden heeft gehad.


art 26 lid 1 Wet wapens en munitie



3.



hij in of omstreeks de periode van 27 maart 2013 tot en met 21 juni 2013 te
Vinkeveen en/of Amsterdam en/of Den Bosch en/of Meppel en/of Doetinchem in
elk geval in Nederland heeft deelgenomen aan een organisatie waaraanheeft
deelgenomen hij verdachte en/of [medeverdachte 1] en/of (een) ander(en)/derde(n)
welke organisatie tot oogmerk had het plegen van misdrijven te weten het
plegen van gekwalificeerde diefstallen (zogeheten plofkraken en/of ramkraken
en/of overige inbraken) en/of het voorhanden hebben van en/of het handelen in 
wapens en munitie als bedoeld in de Wet Wapens en Munitie en/of het aanwezig 
hebben van en/of handelen in cocaïne en/of MDMA als bedoeld in de Opiumwet 
en/of enige andere misdrijven;



art 140 lid 1 Wetboek van Strafrecht



4.



hij in of omstreeks de periode van 06 juni 2013 tot en met 07 juni 2013 te
Doetinchem althans in Nederland tezamen en in vereniging met een ander of
anderen althans alleen met het oogmerk van wederrechtelijke toeëigening in /
uit een vitrine van een perceel (aan de [adres] aldaar) heeft
weggenomen een (grote) hoeveelheid sieraden in elk geval enig goed geheel of
ten dele toebehorende aan [juwelier 1] in elk geval aan een ander of anderen
dan aan verdachte en / of zijn mededader(s) waarbij verdachte en / of zijn
mededader(s) zich de toegang tot de plaats des misdrijfs heeft / hebben
verschaft en / of de / het weg te nemen goed(eren) onder zijn / hun bereik
heeft / hebben gebracht door middel van braak en/of verbreking;



art 310 Wetboek van Strafrecht
art 311 lid 1 ahf/sub 4 Wetboek van Strafrecht
art 311 lid 1 ahf/sub 5 Wetboek van Strafrecht




A-dagvaarding




1.



hij op of omstreeks 21 juni 2013 te Amsterdam althans in Nederland tezamen
en in vereniging met een ander of anderen althans alleen al dan niet
opzettelijk een radiozendapparaat te weten een vier-band jammer heeft
aangelegd en/of geheel of gedeeltelijk aangelegden/of aanwezig heeft gehad
en/of heeft gebruikt terwijl voor het gebruik ervan aan de houder van dat
radiozendapparaat op grond van hoofdstuk 3 van de Telecommunicatiewet geen
vergunning voor het gebruik van frequentieruimte was verleend;



art.10.9 lid 1 Telecommunicatiewet
art. 47 lid 1 ahf en onder 1 Wetboek van Strafrecht
art 10 lid 1 Tijdelijke wet ambulancezorg



2.



hij op of omstreeks 21 juni 2013 te Amsterdam althans in Nederland een wapen
van categorie II te weten een handwapen een (zogeheten) taser voorhanden
heeft gehad;



De in deze telastelegging gebruikte termen en uitdrukkingen worden voorzover
daaraan in de Wet wapens en munitie betekenis is gegeven geacht in dezelfde
betekenis te zijn gebezigd;



art 26 lid 1 Wet wapens en munitie




B-dagvaarding




hij in of omstreeks de periode van 10 mei 2009 tot en met 11 mei 2009 te IJsselstein althans in Nederland tezamen en in vereniging met een ander of anderen althans alleen met het
oogmerk van wederrechtelijke toeëigening uit het Stadsmuseum IJsselstein althans een perceel heeft weggenomen acht althans een of meer schilderij (en) genaamd

- a. “Riviergezicht met reizigers in een koets” en/of
- b.”Riviergezicht met boerenwoning” en/of
- c. “een stadsmuur met twee torens aan een rivier” en/of
- d.”ommuurde stad aan een rivier” en/of
- e.”de Pellekussenpoort aan de Vecht bij Utrecht” en/of
- t. “boerderij aan het water” en/of
- g. “landschap met koeien” en/of
- h.”weidelandschap” geheel of ten dele toebehorende aan de gemeente IJsselstein en/of althans a. en/of b. Centraal Museum Utrecht en/of c. en/of d. en/of e. en/of t. Instituut Collectie Nederland en/of g. en/of h. Centraal Museum Utrecht althans aan een ander dan

aan hem verdachte en/of zijn mededader(s)
waarbij hij verdachte en/of zijn mededader(s) zich de toegang tot de plaats des misdrijfs heeft/hebben verschaft en/of de/ het weg te nemen goed(eren) onder zijn/hun bereik heeft/hebben gebracht door middel van braak en/of verbreking door met een breekvoorwerp het slot van de toegangspoort van liet hek behorende bij voornoemd museum/perceel te forceren/open te breken en/of met een breekijzer althans een soortgelijk voorwerp de nooddeur van voornoemd museum/perceel te openen en/of dat/die schilderijen van de wand(en) in voornoemd museum/perceel te rukken;



art 311 lid 1 ahf en onder 4 en 5 Wetboek van Strafrecht



 Voor zover niet anders vermeld wordt in de hierna volgende voetnoten telkens verwezen naar bewijsmiddelen die zich in het aan deze zaak ten grondslag liggende dossier met nummer 1310111105 (09BREIFEL) bevinden volgens de in dat dossier toegepaste nummering. Tenzij anders vermeld gaat het daarbij om processen-verbaal in de wettelijke vorm opgemaakt door daartoe bevoegde opsporingsambtenaren.
Voor zover het gaat om geschriften als bedoeld in artikel 344.1.5° Wetboek van Strafvordering worden deze alleen gebruikt in verband met de inhoud van andere bewijsmiddelen.


 Een schriftelijk bescheid te weten een proces-verbaal van bevindingen d.d. 1 juli 2013 p. 637.


 Een schriftelijk bescheid te weten een proces-verbaal van bevindingen d.d. 1 juli 2013 p. 679.


 Een schriftelijk bescheid te weten een proces-verbaal van bevindingen d.d. 14 augustus 2013 p. 1348.


 Een schriftelijk bescheid te weten een proces-verbaal van bevindingen d.d. 14 augustus 2013 p. 1349.


 Een schriftelijk bescheid te weten een mutatierapport politie Drenthe d.d. 27 maart 2013 p. 748.


 Een schriftelijk bescheid te weten een proces-verbaal van stelselmatige observatie d.d. 19 juni 2013 p. 1484.


 Een schriftelijk bescheid te weten een proces-verbaal van stelselmatige observatie d.d. 18 juni 2013 p. 1500.


 Een schriftelijk bescheid te weten een proces-verbaal van stelselmatige observatie d.d. 18 juni 2013 p. 1501. 


 Een schriftelijk bescheid te weten een proces-verbaal van stelselmatige observatie d.d. 18 juni 2013 p. 1522. 


 Een schriftelijk bescheid te weten een proces-verbaal van stelselmatige observatie d.d. 18 juni 2013 p. 1523. 


 Een schriftelijk bescheid te weten een proces-verbaal van stelselmatige observatie d.d. 18 juni 2013 p. 1524. 


 Een schriftelijk bescheid te weten een proces-verbaal van bevindingen d.d. 21 juni 2013 p. 1585. 


 Een schriftelijk bescheid te weten een proces-verbaal van stelselmatige observatie d.d. 21 juni 2013 p. 1586. 


 Een schriftelijk bescheid te weten een proces-verbaal van bevindingen d.d. 21 juni 2013 p. 1014. 


 Een schriftelijk bescheid te weten een proces-verbaal van bevindingen d.d. 21 juni 2013 p. 1015. 


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 960. 


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 962 en 963. 


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 964.


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 795. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 796. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 797. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 798. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 782. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 784.


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 935.


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 936.


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 937.


 Een schriftelijk bescheid te weten een proces-verbaal van sporenonderzoek d.d. 4 juli 2013 p. 1685. 


 Een schriftelijk bescheid te weten een proces-verbaal van sporenonderzoek d.d. 4 juli 2013 p. 1686-1688. 


 Een schriftelijk bescheid te weten een proces-verbaal van relaas d.d. 21 januari 2014 p. 2633.


 Een schriftelijk bescheid te weten een NFI-rapport d.d. 20 augustus 2013 p. 1718.


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1113. 


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1114. 


 Een schriftelijk bescheid te weten een proces-verbaal van doorzoeking ter inbeslagneming met bijlage inbeslaggenomen goederen d.d. 24 juni 2013 p. 2684. 


 Een schriftelijk bescheid te weten de bijlage bij het proces-verbaal van doorzoeking ter inbeslagneming d.d. 24 juni 2013 p. 2688. 


 Een schriftelijk bescheid te weten een proces-verbaal van relaas d.d. 21 januari 2014 p. 2633. 


 Een schriftelijk bescheid te weten een proces-verbaal van bevindingen d.d. 21 juni 2013 p. 2822. 


 Een schriftelijk bescheid te weten een proces-verbaal van bevindingen d.d. 21 juni 2013 p. 2823. 


 Een schriftelijk bescheid te weten een proces-verbaal van observeren d.d. 10 september 2013 p. 2847.


 Een schriftelijk bescheid te weten een proces-verbaal van relaas d.d. 21 januari 2014 p. 2633. 


 Een schriftelijk bescheid te weten een proces-verbaal van sporenonderzoek met fotobijlage d.d. 21 juni 2013 p. 1636.


 Een schriftelijk bescheid te weten een proces-verbaal van sporenonderzoek met fotobijlage d.d. 21 juni 2013 p. 1637.


 Een schriftelijk bescheid te weten een kennisgeving van inbeslagneming d.d. 21 juni 2013 p. 2818. 


 Een schriftelijk bescheid te weten een kennisgeving van inbeslagneming d.d. 21 juni 2013 p. 2819. 


 Een schriftelijk bescheid te weten een kennisgeving van inbeslagneming d.d. 21 juni 2013 p. 2820. 


 Een schriftelijk bescheid te weten een proces-verbaal van bevindingen d.d. 1 november 2013 p. 1121. 


 Een schriftelijk bescheid te weten een proces-verbaal van bevindingen d.d. 26 juni 2013 p. 1656.


 Een schriftelijk bescheid te weten een proces-verbaal van bevindingen d.d. 26 juni 2013 p. 1657.


 Een schriftelijk bescheid te weten een proces-verbaal van bevindingen d.d. 26 juni 2013 p. 1658.


 Een schriftelijk bescheid te weten een proces-verbaal van uitwerking OVC-gesprek d.d. 27 augustus 2013 p. 1111. 


 Een schriftelijk bescheid te weten een proces-verbaal van uitwerking OVC-gesprek d.d. 27 augustus 2013 p. 1112. 


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1113. 


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1114. 


 Een schriftelijk bescheid te weten een proces-verbaal van uitwerking OVC-gesprek d.d. 4 seuptember 2013 p. 1115. 


 De verklaring van verdachte [verdachte] zoals afgelegd ter terechtzitting van 2 oktober 2014.


 Een schriftelijk bescheid te weten een proces-verbaal van aangifte door [aangever] d.d. 26 juni 2013 p. 22.


 Een schriftelijk bescheid te weten een proces-verbaal van verhoor aangever [aangever] d.d. 27 juni 2013 p. 25.  


 Een schriftelijk bescheid te weten een proces-verbaal van bevindingen d.d. 24 juli 2013 p. 36. 


 Een schriftelijk bescheid te weten een proces-verbaal van bevindingen d.d. 24 juli 2013 p. 37. 


 Een schriftelijk bescheid te weten een proces-verbaal van observeren d.d. 7 juni 2013 p. 1438.


 Een schriftelijk bescheid te weten een proces-verbaal van observeren d.d. 7 juni 2013 p. 1439.


 Een schriftelijk bescheid te weten een proces-verbaal van observeren d.d. 7 juni 2013 p. 1440.


 Een schriftelijk bescheid te weten een bijlage bij een proces-verbaal van bevindingen d.d. 1 juli 2013 p. 990. 


 Een schriftelijk bescheid te weten een bijlage bij het proces-verbaal d.d. 1 juli 2013 p. 991. 


 Een schriftelijk bescheid te weten een proces-verbaal van bevindingen d.d. 1 juli 2013 p. 981. 


 Een schriftelijk bescheid te weten een proces-verbaal van bevindingen d.d. 1 juli 2013 p. 982.


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013.


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 945. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 946. 


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 948. 


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 949. 


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 950.


 Een schriftelijk bescheid te weten een proces-verbaal van uitwerking OVC-gesprek d.d. 14 augustus 2013 p. 956. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 957. 


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 974.


 Een schriftelijk bescheid te weten een proces-verbaal van uitwerking OVC-gesprek d.d. 13 augustus 2013 p. 976. 


 Een schriftelijk bescheid te weten een bijlage bij het proces-verbaal d.d. 1 juli 2013 p. 993.


 Een schriftelijk bescheid te weten een proces-verbaal van bevindingen d.d. 1 juli 2013 p. 983.


 Een schriftelijk bescheid te weten een bijlage bij het proces-verbaal d.d. 1 juli 2013 p. 767.


 Een schriftelijk bescheid te weten een bijlage bij het proces-verbaal d.d. 1 juli 2013 p. 769. 


 Een schriftelijk bescheid te weten een proces-verbaal van stelselmatige observatie d.d. 4 juni 2013 p. 1420. 


 Een schriftelijk bescheid te weten een proces-verbaal van stelselmatige observatie d.d. 4 juni 2013 p. 1421. 


 Een schriftelijk bescheid te weten een proces-verbaal van bevindingen d.d. 1 juli 2013 p. 759. 


 Een schriftelijk bescheid te weten een proces-verbaal van stelselmatige observatie d.d. 6 juni 2013 p. 1424. 


 Een schriftelijk bescheid te weten een proces-verbaal van stelselmatige observatie d.d. 6 juni 2013 p. 1426. 


 Een schriftelijk bescheid te weten een bijlage bij een proces-verbaal van bevindingen d.d. 1 juli 2013 p. 774.


 Een schriftelijk bescheid te weten een proces-verbaal van stelselmatige observatie d.d. 6 juni 2013 p. 1433. 


 Een schriftelijk bescheid te weten een proces-verbaal van stelselmatige observatie d.d. 6 juni 2013 p. 1434.


 Een schriftelijk bescheid te weten een proces-verbaal van bevindingen d.d. 1 juli 2013 p. 760. 


 Een schriftelijk bescheid te weten een proces-verbaal van bevindingen d.d. 1 juli 2013 p. 761. 


 Een schriftelijk bescheid te weten een bijlage bij een proces-verbaal van bevindingen d.d. 1 juli 2013 p. 776. 


 Een schriftelijk bescheid te weten een bijlage bij een proces-verbaal van bevindingen d.d. 1 juli 2013 p. 777. 


 Een schriftelijk bescheid te weten een proces-verbaal van observeren d.d. 7 juni 2013 p. 1438.


 Een schriftelijk bescheid te weten een proces-verbaal van observeren d.d. 7 juni 2013 p. 1439.


 Een schriftelijk bescheid te weten een proces-verbaal van observeren d.d. 7 juni 2013 p. 1440.


 Een schriftelijk bescheid te weten een proces-verbaal van bevindingen d.d. 1 juli 2013 p. 761. 


 Een schriftelijk bescheid te weten een proces-verbaal van bevindingen d.d. 1 juli 2013 p. 762. 


 Een schriftelijk bescheid te weten een proces-verbaal van bevindingen d.d. 1 juli 2013 p. 762. 


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1053.


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1056. 


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1057.


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1065.


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1066. 


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1067. 


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1069. 


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1082.


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1083.


 Een schriftelijk bescheid te weten een proces-verbaal van uitwerking OVC-gesprek d.d. 23 augustus 2013 p. 1087.


 Een schriftelijk bescheid te weten een proces-verbaal van uitwerking OVC-gesprek d.d. 27 augustus 2013 p. 1116. 


 Een schriftelijk bescheid te weten een proces-verbaal van uitwerking OVC-gesprek d.d. 27 augustus 2013 p. 1117. 


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 1140. 


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 1141. 


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 1143. 


 Een schriftelijk bescheid te weten een proces-verbaal van uitwerking OVC-gesprek d.d. 15 augustus 2013 p. 1144. 


 Een schriftelijk bescheid te weten een proces-verbaal van uitwerking OVC-gesprek d.d. 20 augustus 2013 p. 1160. 


 Een schriftelijk bescheid te weten een proces-verbaal van uitwerking OVC-gesprek d.d. 20 augustus 2013 p. 1161. 


 Een schriftelijk bescheid te weten een proces-verbaal van uitwerking OVC-gesprek d.d. 20 augustus 2013 p. 1163. 


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1164. 


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1165. 


 Een schriftelijk bescheid te weten een proces-verbaal van uitwerking OVC-gesprek d.d. 4 september 2013 p. 1168. 


 Een schriftelijk bescheid te weten een proces-verbaal van doorzoeking ter inbeslagneming d.d. 27 juni 2013 p. 2762-2764.


 Een schriftelijk bescheid te weten een rapport van bevindingen van het Agentschap Telecom d.d. 9 juli 2013 p. 1218. 


 De verklaring van verdachte zoals afgelegd ter terechtzitting van 6 oktober 2014. 


 Een schriftelijk bescheid te weten een proces-verbaal van doorzoeking ter inbeslagneming d.d. 27 juni 2013 p. 2762-2764.


 Een schriftelijk bescheid te weten een proces-verbaal van bevindingen d.d. 19 juli 2013 p. 1649-1650.


 De verklaring van verdachte zoals afgelegd ter terechtzitting van 6 oktober 2014. 

