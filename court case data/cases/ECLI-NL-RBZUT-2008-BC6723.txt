

RECHTBANK ZUTPHEN 
Sector Straf
Meervoudige kamer 



Parketnummer: 06/850493-04 (ontneming) 
Uitspraak d.d.: 5 maart 2008
tegenspraak / oip


VERKORT VONNIS

Beslissing op de vordering ex artikel 36e van het Wetboek van Strafrecht van de officier van justitie strekkende tot ontneming van het wederrechtelijk verkregen voordeel betreffende: 


[verdachte]
geboren te [plaats] (Turkije) op [1945]
wonende te [adres en plaats]. 


Procesgang

Bij de vonnissen van de meervoudige kamer voor strafzaken in deze rechtbank van 30 december 2004 en 18 juli 2006 is de veroordeelde voorzover hier van belang ter zake van het in zijn strafzaken bewezenverklaarde gekwalificeerd als: 


- Medeplegen van opzettelijk handelen in strijd met een in artikel 3 aanhef en onder B van de Opiumwet gegeven verbod meermalen gepleegd; 
- Medeplegen van in de uitoefening van een beroep op bedrijf opzettelijk handelen in strijd met een in artikel 3 aanhef en onder B van de Opiumwet gegeven verbod;  
- Medeplegen van opzettelijk handelen in strijd met een in artikel 3 aanhef en onder B van de Opiumwet gegeven verbod meermalen gepleegd;
- Medeplegen van in de uitoefening van een beroep op bedrijf opzettelijk handelen in strijd met een in artikel 3 aanhef en onder B van de Opiumwet gegeven verbod;  
- Medeplegen van opzettelijk handelen in strijd met een in artikel 3 aanhef en onder B van de Opiumwet gegeven verbod meermalen gepleegd


tot straf veroordeeld. 

Onderzoek van de zaak

Deze beslissing is genomen naar aanleiding van de in het openbaar gehouden terechtzittingen van 4 juli 2006 25 oktober 2006 20 februari 2007 en 20 februari 2008 waarbij zijn gehoord de officier van justitie veroordeelde en zijn raadsman alsmede de voorafgaande schriftelijke ronde.  

Vordering van het Openbaar Ministerie


De vordering van het Openbaar Ministerie houdt in dat aan veroordeelde als wederrechtelijke verkregen voordeel zal worden ontnomen een bedrag van € 465.37000. 
Ter terechtzitting heeft de officier van justitie geconcludeerd tot toewijzing van de vordering. 



Beoordeling van vordering 

Naar oordeel van de rechtbank heeft veroordeelde tot het hierna vermelde bedrag wederrechtelijke voordeel verkregen door middel van of uit baten van de in zijn strafzaak bewezenverklaarde feiten. 

De rechtbank grondt haar overtuiging dat de veroordeelde vorenbedoeld voordeel heeft verkregen op feiten en omstandigheden die in de bewijsmiddelen zijn vervat en ontleent aan de inhoud daarvan tevens de schatting van bedoeld voordeel. 

Vaststelling van de hoogte van het wederrechtelijk verkregen voordeel


De rechtbank neemt bij de vaststelling van de hoogte van het wederrechtelijk verkregen voordeel de volgende feiten en omstandigheden als uitgangspunt: 
- Blijkens het in de strafzaak jegens veroordeelde gewezen vonnis is hij in de periode van 16 september 2002 tot en met 18 januari 2005 actief geweest in zakelijk weergegeven de handel in softdrugs. De periode beslaat derhalve 121 weken waarvan 12 vakantieweken uitmaken. De totale periode waarin softdrugs verhandeld is bedraagt 109 weken. 
- In de periode van 16 september 2002 tot en met 18 januari 2005 te weten een periode van 68 weken heeft veroordeelde tezamen met medeveroordeelde [medeverdachte] in softdrugs gehandeld.  
- De rechtbank oordeelt op grond van de verklaring van veroordeelde dat per week één kilo drugs is verkocht derhalve dat in het totaal 109 kilogram is verkocht gedurende 109 weken.  
- Tevens heeft medeveroordeelde [medeverdachte] verklaard dat per kilo een winst van 3.00000 euro werd gemaakt. Weliswaar worden in het dossier ook andere (hogere) winstbedragen genoemd maar nu [medeverdachte] zelf een winst van 3.00000 euro per kilo noemt neemt de rechtbank aan dat deze winst minimaal behaald zal zijn. 
- Uit het in deze zaak opgemaakte rapport berekening wederrechtelijk verkregen voordeel veroordeelde betreffende volgt dat over de gehele periode kosten ten bedrage van 36.09400 euro zijn gemaakt. De rechtbank volgt deze berekening en maakt die tot de hare. 



Het voorgaande leidt tot de navolgende berekening: 


-  109 kilo x 3.00000 euro =	327.00000 euro
Totaal voordeel: 	327.00000 euro



-  kosten 		36.09400 euro
Totaal kosten: 		36.09400 euro
								============   - 
Totaal voordeel:  290.90600 euro




Omvang wederrechtelijk verkregen voordeel veroordeelde: 
290.90600 euro / (109 + 68 weken) x 109 weken =  179.14500 euro



De rechtbank stelt de hoogte van het wederrechtelijk verkregen voordeel vast op   179.14500 euro. 

Voor zover de raadsman een beroep heeft gedaan op het arrest Geerings vs Nederland (EHRM 1 maart 2007 no. 30810/03) zal de rechtbank hieraan voorbij gaan omdat dit arrest ziet op feiten waarvan verdachte uitdrukkelijk is vrijgesproken. Deze situatie doet zich nu niet voor; het gaat slechts om soortgelijke feiten waarvan aannemelijk moet worden dat veroordeelde daar voordeel van heeft gehad. Tevens heeft de raadsman bepleit dat een zwaardere toets ten grondslag dient te liggen aan de berekening. Dit geeft de rechtbank hem na en de rechtbank is van oordeel dat in het onderhavige geval die berekening die zwaardere toets kan doorstaan. 

Het verweer van de raadsman dat de vordering tot wederrechtelijk verkregen voordeel niet kenbaar was bij veroordeelde wordt eveneens verworpen. Op 12 juni 2006 is aan veroordeelde de vordering wederrechtelijk verkregen voordeel in persoon betekend welke betrekking heeft op de gehele periode waarin veroordeelde in softdrugs gehandeld heeft. Vanaf dat moment wordt geacht dat deze vordering kenbaar is bij verdachte (HR 9 december 2003 NJ 2004199). Veroordeelde is derhalve niet in zijn belangen geschaad. 

Toepasselijke wettelijke voorschriften

De rechtbank heeft gelet op artikel 36e van het Wetboek van Strafrecht. 

 
Beslissing

De rechtbank: 

stelt het bedrag waarop het door de veroordeelde wederrechtelijk verkregen voordeel wordt geschat vast op EUR 179.14500 (honderdnegenenzeventigduizendhonderdvijfenveertig euro). 


Legt aan de veroordeelde ter ontneming van het door hem wederrechtelijk verkregen voordeel de verplichting op tot betaling aan de Staat van een bedrag van in totaal 
EUR 179.14500 euro (honderdnegenenzeventigduizendhonderdvijfenveertig euro). 



Aldus gewezen door mrs. Borgerhoff Mulder voorzitter Kleinrensink en Bos rechters in tegenwoordigheid van mr. Van Soest griffier en uitgesproken op de openbare terechtzitting van 5 maart 2008.

 

RECHTBANK ZUTPHEN
Meervoudige kamer voor strafzaken

