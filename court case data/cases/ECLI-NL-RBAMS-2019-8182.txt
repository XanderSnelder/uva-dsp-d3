

RECHTBANK AMSTERDAM
INTERNATIONALE RECHTSHULPKAMER


Parketnummer: 13/751678-19
RK nummer: 19/4887





Datum uitspraak: 25 oktober 2019  






    UITSPRAAK





op de vordering ex artikel 23 Overleveringswet (OLW) ingediend door de officier van justitie bij deze rechtbank. Deze vordering dateert van 14 augustus 2019 en betreft onder meer het in behandeling nemen van een Europees aanhoudingsbevel (EAB).
Dit EAB is uitgevaardigd op 10 juli 2019 door de onderzoeksrechter in de Nederlandstalige rechtbank van eerste aanleg Brussel (België) en strekt tot de aanhouding en overlevering van:  





          [opgeëiste persoon]
           geboren te [geboorteplaats] op [geboortedag] 1971 
ingeschreven in de Basisregistratie Personen op het [adres]
  



hierna te noemen de opgeëiste persoon.





1Procesgang


De vordering is behandeld op de openbare zitting van 11 oktober 2019. Het verhoor heeft plaatsgevonden in tegenwoordigheid van de officier van justitie mr. J.J.M. Asbroek. De opgeëiste persoon is bijgestaan door zijn raadsman mr. J.M.J. Coumans advocaat te Amsterdam. 



De rechtbank heeft de termijn waarbinnen zij op grond van artikel 22 eerste lid OLW uitspraak moet doen met dertig dagen verlengd omdat zij die verlenging nodig heeft om over de verzochte overlevering te beslissen. 





2Identiteit van de opgeëiste persoon	


De rechtbank heeft de identiteit van de opgeëiste persoon onderzocht. De opgeëiste persoon heeft ter zitting verklaard dat de bovenvermelde personalia juist zijn en dat hij de Nederlandse nationaliteit heeft. 





3Grondslag en inhoud van het EAB


In het EAB wordt melding gemaakt van een bevel tot aanhouding bij verstek van 10 juli 2019 uitgevaardigd door de onderzoeksrechter bij de Nederlandstalige rechtbank van eerste aanleg te Brussel. 
De overlevering wordt verzocht ten behoeve van een door de justitiële autoriteiten van de uitvaardigende lidstaat ingesteld strafrechtelijk onderzoek ter zake van het vermoeden dat de opgeëiste persoon zich schuldig heeft gemaakt aan naar Belgisch recht strafbare feiten. 



De feiten zijn omschreven in onderdeel e) van het EAB. Een door de griffier gewaarmerkte fotokopie van dit onderdeel is als bijlage aan deze uitspraak gehecht. 





4Strafbaarheid; feiten vermeld op bijlage 1 bij de OLW


Onderzoek naar de dubbele strafbaarheid van de feiten waarvoor de overlevering wordt verzocht moet achterwege blijven nu de uitvaardigende justitiële autoriteit de strafbare feiten  heeft aangeduid als feiten vermeld in de lijst van bijlage 1 bij de OLW. De feiten vallen op deze lijst onder nummers 1 en 5 te weten:




	1) deelneming aan een criminele organisatie; 





	5) illegale handel in verdovende middelen en psychotrope stoffen. 




Volgens de in rubriek c) van het EAB vermelde gegevens is op deze feiten naar Belgisch recht een vrijheidsstraf met een maximum van ten minste drie jaren gesteld.





5Onschuldverweer


De opgeëiste persoon heeft verklaard niet schuldig te zijn aan de feiten. Hij heeft dit echter tijdens het verhoor ter zitting niet aangetoond. 



De onschuldbewering kan dan ook niet leiden tot weigering van de overlevering.





6De garantie als bedoeld in artikel 6 eerste lid OLW 


De opgeëiste persoon heeft de Nederlandse nationaliteit. Zijn overlevering kan daarom alleen worden toegestaan indien naar het oordeel van de rechtbank is gewaarborgd dat zo hij ter zake van de feiten waarvoor de overlevering kan worden toegestaan in de uitvaardigende lidstaat tot een onvoorwaardelijke vrijheidsstraf wordt veroordeeld hij deze straf in Nederland zal mogen ondergaan.



De procureur des Konings verbonden aan het Parket van de procureur des Konings Halle-Vilvoorde heeft bij brief van 22 augustus 2019 de volgende garantie gegeven:




Op 10-07-2019 schreef onderzoeksrechter Abrath bij de Nederlandse rechtbank van eerste aanleg Brussel een Europees aanhoudingsbevel uit voor [opgeëiste persoon] geboren op [geboortedag] -1971 van Nederlandse nationaliteit. 





Ik neem kennis van uw verzoek tot terugkeergarantie per brief van 21 augustus 2019. 


Overeenkomstig artikel 5 §3 van het kaderbesluit 2002/584/JBZ betreffende het Europees aanhoudingsbevel bied ik u de garantie voor de terugkeer naar Nederland van de door u overgeleverde hogervermelde persoon. 





Deze garantie houdt in dat eens hogervermelde persoon in België onherroepelijk tot een vrijheidsbenemende straf of maatregel is veroordeeld deze persoon naar dit land wordt overgebracht teneinde deze straf of maatregel daar te ondergaan in overeenstemming met de bepalingen van het kaderbesluit 2008/909/JBZ. 




Naar het oordeel van de rechtbank is de hiervoor vermelde garantie voldoende.



Uit artikel 2:13 eerste lid aanhef en onder f Wet wederzijdse erkenning en tenuitvoerlegging vrijheidsbenemende en voorwaardelijke sancties volgt dat deze garantie alleen kan worden geëffectueerd indien de feiten ook naar Nederlands recht strafbaar zijn. 



Aan deze voorwaarde is voldaan.



De feiten zijn inderdaad naar Nederlands recht strafbaar en leveren op: 




feit A
: opzettelijk handelen in strijd met een in artikel 2 onder B van de Opiumwet gegeven verbod meermalen gepleegd; 





feit B
: deelneming aan een organisatie die tot oogmerk heeft het plegen van misdrijven. 






7Weigeringsgrond als bedoeld in artikel 13 eerste lid aanhef en onder a OLW 


Het EAB heeft betrekking op strafbare feiten die geacht worden mogelijk geheel of gedeeltelijk op Nederlands grondgebied te zijn gepleegd. In die situatie staat artikel 13 eerste lid aanhef en onder a OLW de overlevering niet toe.



Met een beroep op artikel 13 tweede lid OLW heeft de officier van justitie gevorderd dat wordt afgezien van deze weigeringsgrond. Uit het oogpunt van een goede rechtsbedeling behoort overlevering aan de Belgische autoriteiten plaats te vinden.
De volgende argumenten zijn aangevoerd: 

- het strafrechtelijk onderzoek is in België aangevangen;
- het bewijsmateriaal bevindt zich in België; 
- de medeverdachten worden in België vervolgd;
- de drugs waren bestemd voor de Belgische markt; 
- de rechtsorde is voornamelijk in België geschonden. 


Gelet op de door de officier van justitie aangevoerde argumenten heeft de officier van justitie naar het oordeel van de rechtbank in redelijkheid tot haar vordering kunnen komen. Daarom moet van bedoelde weigeringsgrond worden afgezien.





8Slotsom


Nu is vastgesteld dat het EAB voldoet aan de eisen van artikel 2 OLW en ook overigens geen weigeringsgronden aan de overlevering in de weg staan dient de overlevering te worden toegestaan.





9Toepasselijke wetsartikelen


De artikelen 140 Wetboek van Strafrecht 2 en 10 Opiumwet en 2 5 6 7 en 13 OLW. 





10Beslissing



STAAT TOE de overlevering van [opgeëiste persoon] aan de onderzoeksrechter in de Nederlandstalige rechtbank van eerste aanleg Brussel (België). 





Aldus gedaan door
mr. I. Verstraeten-Jochemsen  				                         	voorzitter
mrs. H.J. Fehmers en M.T.C. de Vries                         	                            rechters
in tegenwoordigheid van mr. N.M. van Trijp		                         		    griffier
en uitgesproken ter openbare zitting van 25 oktober 2019.




































Ingevolge artikel 29 tweede lid OLW staat tegen deze uitspraak geen gewoon rechtsmiddel open.




