

RECHTBANK NOORD-NEDERLAND
Afdeling strafrecht


Locatie Assen



parketnummer 18/950081-15




vonnis van de meervoudige kamer voor de behandeling van strafzaken d.d. 29 maart 2016 in de zaak van het openbaar ministerie tegen de verdachte






      [verdachte]  

geboren op [geboortedatum] te [geboorteplaats] 
wonende te [woonadres] .



Dit vonnis is gewezen naar aanleiding van het onderzoek op de terechtzitting van 15 maart 2016.



De verdachte is verschenen bijgestaan door mr. H.J. Pellinkhof advocaat te Assen.



Het openbaar ministerie werd ter terechtzitting vertegenwoordigd door mr. B.D. van der Burg.




Tenlastelegging


Aan verdachte is ten laste gelegd dat:



1.



verdachte in of omstreeks de periode van 1 februari 2014 tot en met 8 december2015 te [pleegplaats]  (althans) in de gemeente Hoogeveen
al dan niet tezamen en in vereniging met een of meer anderen in elk geval
alleenmeermalen in elk geval eenmaal opzettelijk heeft verkocht en/of afgeleverden/of verstrekt en/of vervoerd in elk geval opzettelijk aanwezig heeft gehadeen hoeveelheid of hoeveelheden van een materiaal bevattende heroïne en/ofcocaïne en/of XTC ((34-methyleendioxymethamfetamine (MDMA))zijnde heroïne en/of cocaïne en/of XTC (34-methyleendioxymethamfetamine(MDMA)) (telkens) (een) middel(en) als bedoeld in de bij de Opiumwetbehorende lijst I dan wel aangewezen krachtens het vijfde lid van artikel 3avan die wet;art 2 ahf/ond B Opiumwet art 10 lid 4 Opiumwet



2.



verdachte op of omstreeks 8 december 2015te [pleegplaats]  (althans) in de gemeente Hoogeveentezamen en in vereniging met een of meer anderen althans alleenopzettelijk aanwezig heeft gehadongeveer 322 gram in elk geval een hoeveelheid of hoeveelheden van eenmateriaal bevattende cocaïne en/ofongeveer 102 gram in elk geval een hoeveelheid of hoeveelheden van eenmateriaal bevattende heroïne en/ofongeveer 92 in elk geval een groot aantal pillen bevattende XTC(34-methyleendioxymethamfetamine (MDMA)) althans een hoeveelheid ofhoeveelheden van een materiaal bevattende XTC(34-methyleendioxymethamfetamine (MDMA))zijnde cocaïne en/of heroïne en/of XTC (34-methyleendioxymethamfetamine(MDMA)) (telkens) (een) middel(en) als bedoeld in de bij de Opiumwetbehorende lijst I dan wel aangewezen krachtens het vijfde lid van artikel 3avan die wet;art 2 ahf/ond C Opiumwetart 47 lid 1 ahf/sub 1 Wetboek van Strafrechtart 10 lid 3 Opiumwet

3.



verdachte op of omstreeks 8 december 2015te [pleegplaats]  (althans) in de gemeente Hoogeveenopzettelijk aanwezig heeft gehad (ongeveer) 80 gram in elk geval eenhoeveelheid van meer dan 30 gram hennepzijnde hennep een middel als bedoeld in de bij de Opiumwet behorende lijst IIdan wel aangewezen krachtens het vijfde lid van artikel 3a van die wet;art 3 ahf/ond C Opiumwetart 11 lid 2 Opiumwet




Beoordeling van het bewijs



Het standpunt van de officier van justitie

De officier van justitie heeft geconcludeerd dat het onder 1 2 en 3 ten laste gelegde kan worden bewezen behoudens het medeplegen.  




Het standpunt van de verdediging

De raadsman van verdachte kan zich in de zienswijze van de officier van justitie vinden. 




Het oordeel van de rechtbank

De rechtbank acht evenals de officier van justitie en de raadsman van verdachte wettig en overtuigend bewezen dat verdachte het onder 1 2 en 3 tenlastegelegde heeft begaan.
De rechtbank acht het onder 1 en 2 tenlastegelegde medeplegen wegens het ontbreken van een voldoende bewuste en nauwe samenwerking niet bewezen. 



De rechtbank volstaat ten aanzien van het bewezen verklaarde met onderstaande opgave van de bewijsmiddelen overeenkomstig het bepaalde in artikel 359 derde lid tweede volzin van het Wetboek van Strafvordering nu de verdachte het bewezen verklaarde duidelijk en ondubbelzinnig heeft bekend: 



1. de verklaring van verdachte afgelegd ter terechtzitting van 15 maart 2016;
2. een naar wettelijk voorschrift opgemaakt proces-verbaal van Politie Noord-Nederland registratienummer: PL0100-2015175098 inhoudende op pagina’s 96/97 98/99 en 100/101 de bevindingen van verbalisanten [verbalisant 1] en [verbalisant 2]  op pagina 33 e.v. de kennisgevingen van inbeslagnemingen en op pagina 198 e.v. de verklaring van [getuige] .
3. een rapport identificatie van drugs en precursoren van het Nederlands Forensisch Instituut zaaknummer: 2016.01.05.057 opgemaakt door ing. P.H. Walinga.    



Bewezenverklaring


De rechtbank acht het onder 1 2 en 3 ten laste gelegde bewezen met dien verstande dat: 



1.



verdachte in de periode van 1 februari 2014 tot en met 8 december 2015 te [pleegplaats]  in de gemeente Hoogeveen meermalen opzettelijk heeft verkocht en afgeleverd en vervoerd een hoeveelheid van een materiaal bevattende heroïne en cocaïne en XTC ((34-methyleendioxymethamfetamine (MDMA)) zijnde heroïne en cocaïne en XTC (34-methyleendioxymethamfetamine (MDMA)) middelen als bedoeld in de bij de Opiumwet behorende lijst I;  



2.



verdachte op 8 december 2015 te [pleegplaats]  in de gemeente Hoogeveen opzettelijk aanwezig heeft gehad hoeveelheden van een materiaal bevattende cocaïne en hoeveelheden van een materiaal bevattende heroïne en 92 pillen bevattende XTC (34-methyleendioxymethamfetamine (MDMA)) zijnde cocaïne en heroïne en XTC (34-methyleendioxymethamfetamine (MDMA)) middelen als bedoeld in de bij de Opiumwetbehorende lijst I;

3.



verdachte op 8 december 2015 te [pleegplaats]  in de gemeente Hoogeveen opzettelijk aanwezig heeft gehad ongeveer 80 gram hennep zijnde hennep een middel als bedoeld in de bij de Opiumwet behorende lijst II.



De verdachte zal van het onder 1 2 en 3 meer of anders ten laste gelegde worden vrijgesproken aangezien de rechtbank dat niet bewezen acht.



In de tenlastelegging voorkomende schrijffouten of kennelijke misslagen worden verbeterd gelezen. De verdachte is hierdoor niet in zijn belangen geschaad.




Strafbaarheid van het bewezen verklaarde 


Het bewezen verklaarde levert op:


1. Opzettelijk handelen in strijd met het in artikel 2 onder B van de Opiumwet gegeven verbod meermalen gepleegd  

2. Opzettelijk handelen in strijd met het in artikel 2 onder C van de Opiumwet gegeven verbod
3. Opzettelijk handelen in strijd met het in artikel 3 onder  C van de Opiumwet gegeven verbod.


Deze feiten zijn strafbaar nu geen omstandigheden aannemelijk zijn geworden die de strafbaarheid uitsluiten. 




Strafbaarheid van verdachte 


De rechtbank acht verdachte strafbaar nu niet van enige strafuitsluitingsgrond is gebleken.




Strafmotivering



Vordering van de officier van justitie

De officier van justitie heeft gevorderd dat verdachte ter zake van het onder 1 2 en 3 tenlastegelegde wordt veroordeeld tot:

- een gevangenisstraf voor de duur van 300 dagen met aftrek van voorarrest waarvan 255 dagen voorwaardelijk met een proeftijd van 3 jaren en als bijzondere voorwaarden een meldplicht een gedragsinterventie CoVaplus een ambulante behandelverplichting en verblijf in RIBW Boshuis te Emmen;
- een werkstraf voor de duur van 120 uren subsidiair 60 dagen hechtenis;
- opheffing van het geschorste bevel voorlopige hechtenis.



Standpunt van de verdediging

De raadsman van verdachte heeft verklaard zich te kunnen vinden in de strafeis. Hij acht toezicht van de reclassering wenselijk en een werkstraf kan volgens hem meerwaarde hebben. 




Oordeel van de rechtbank

Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek op de terechtzitting en de over hem opgemaakte reclasseringsrapportage het hem betreffende uittreksel uit de justitiële documentatie alsmede de vordering van de officier van justitie en het pleidooi van de raadsman.



De rechtbank heeft in het bijzonder het volgende in aanmerking genomen.



Verdachte heeft geruime tijd gehandeld in cocaïne heroïne en XTC. Tevens zijn bij verdachte hoeveelheden van dergelijke middelen en hennep aangetroffen. Het gebruik van dergelijke middelen is niet alleen schadelijk voor de volksgezondheid maar is daarnaast direct en indirect oorzaak van vele vormen van criminaliteit. 



Verdachte heeft ter zitting te kennen gegeven zijn leven een positieve wending te willen geven. Hij heeft bewindvoering aangevraagd heeft contact gehad met een psycholoog en volgt een CoVa-training.





Vanwege voormelde ernst van de bewezen verklaarde delicten en de persoon van de verdachte is de rechtbank van oordeel dat aan de verdachte -aansluiting zoekend met oriëntatiepunten voor de straftoemeting- een werkstraf en een deels voorwaardelijke gevangenisstraf waarvan de duur van het onvoorwaardelijk deel gelijk is aan het voorarrest dient te worden opgelegd. Het voorwaardelijke strafdeel dient als waarschuwing aan de verdachte teneinde te voorkomen dat de verdachte zich nogmaals schuldig maakt aan (soortgelijke) strafbare feiten. Daarnaast zal aan dit strafdeel ter voorkoming van recidive als bijzondere voorwaarden een meldplicht bij de reclassering een gedragsinterventie bestaande uit een CoVa plus training een ambulante behandeling bij de Poli VNN en verblijf bij RIBW Boshuis te Emmen worden verbonden.




Inbeslaggenomen goederen


De rechtbank acht van het inbeslaggenomen geldbedrag ten bedrage van € 49871 een gedeelte groot € 30000 vatbaar voor verbeurdverklaring nu dit uit de baten van het onder 1 bewezenverklaarde feit is verkregen en dit toebehoort aan verdachte. Het restant van het inbeslaggenomen geldbedrag zal aan verdachte worden teruggegeven. 




Toepassing van wetsartikelen


De rechtbank heeft gelet op de artikelen 10 14a 14b 14c 14d 22c 22d 27 33 33a 47 57 en 91 van het Wetboek van Strafrecht alsmede de artikelen 2 3 10 en 11 van de Opiumwet zoals deze artikelen golden ten tijde van het bewezen verklaarde. 





DE UITSPRAAK VAN DE RECHTBANK LUIDT:


Verklaart het onder 1 2 en 3 ten laste gelegde bewezen te kwalificeren en strafbaar zoals voormeld en verdachte daarvoor strafbaar.



Verklaart niet bewezen hetgeen aan verdachte onder 1 2 en 3 meer of anders is ten laste gelegd dan het bewezen verklaarde en spreekt verdachte daarvan vrij. 



Veroordeelt verdachte tot:




Een gevangenisstraf voor de duur van 300 dagen.


Bepaalt dat van deze gevangenisstraf een gedeelte groot 255 dagen niet zal worden ten uitvoer gelegd tenzij de rechter later anders mocht gelasten op grond dat de veroordeelde voor het einde van of gedurende de proeftijd welke hierbij wordt vastgesteld op 3 jaren de hierna te noemen algemene of bijzondere voorwaarden niet heeft nageleefd.



Stelt als algemene voorwaarden:

1. dat de veroordeelde zich voor het einde van de proeftijd niet schuldig maakt aan een strafbaar feit;
2. dat de veroordeelde ten behoeve van het vaststellen van zijn identiteit medewerking verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;
3. dat de veroordeelde medewerking verleent aan het reclasseringstoezicht als bedoeld in artikel 14d tweede lid van het Wetboek van Strafrecht de medewerking aan huisbezoeken daaronder begrepen.


Stelt als bijzondere voorwaarden:

1. dat de veroordeelde uiterlijk 2 weken na het onherroepelijk worden van het vonnis zich meldt bij de reclassering van het Leger des Heils Damsterdiep 271 te Groningen. Hierna moet veroordeelde zich blijven melden zo frequent en zolang de reclassering dit noodzakelijk acht. 
2. dat de veroordeelde deelneemt aan de gedragsinterventie GI-LdH CoVaplus. 
3. dat de veroordeelde zich ambulant laat behandelen door de Poli VNN of soortgelijke ambulante forensische zorg zulks ter beoordeling van de reclassering waarbij veroordeelde zich houdt aan de aanwijzingen die hem in het kader van die behandeling door of namens de instelling/behandelaar zullen worden gegeven.
4. dat de veroordeelde verblijft in RIBW Boshuis te Emmen of een soortgelijke instelling zulks ter beoordeling van de reclassering en zich houdt aan het (dag-) programma dat deze voorziening in overleg met de reclassering heeft opgesteld zolang de reclassering dit noodzakelijk acht.


Draagt de reclassering van het Leger des Heils op toezicht te houden op de naleving van de voorwaarden en de veroordeelde ten behoeve daarvan te begeleiden.



Beveelt dat de tijd door de veroordeelde voor de tenuitvoerlegging van deze uitspraak in verzekering en voorlopige hechtenis doorgebracht bij de uitvoering van de opgelegde gevangenisstraf geheel in mindering zal worden gebracht. 



Heft op het geschorste bevel tot voorlopige hechtenis. 
Een taakstraf bestaande uit het verrichten van 120 uren onbetaalde arbeid.



Beveelt dat voor het geval de veroordeelde de taakstraf niet naar behoren verricht vervangende hechtenis voor de duur van 60 dagen zal worden toegepast.



Verklaart verbeurd een gedeelte van het in beslag genomen geldbedrag te weten een gedeelte groot € 30000.



Gelast de teruggave aan verdachte van een gedeelte van het in beslag genomen geldbedrag te weten een gedeelte groot € 19871.




Dit vonnis is gewezen door mr. E. Läkamp voorzitter 
mr. C.P. van Gastel en mr. H. de Wit rechters 
bijgestaan door J. Hoogeveen griffier 
en uitgesproken ter openbare terechtzitting van deze rechtbank op 29 maart 2016.
Zijnde mr. De Wit buiten staat dit vonnis mede te ondertekenen.




