

RECHTBANK OVERIJSSEL
Team Strafrecht 
Meervoudige kamer


Zittingsplaats Almelo



Parketnummers: 08/952456-19 en 08/730003-20 (ter terechtzitting gevoegd) (P)
Datum vonnis: 20 november 2020




Vonnis op tegenspraak in de zaak van de officier van justitie tegen:






          [verdachte]
        
geboren op [geboortedatum] 1993 in [geboorteplaats] 
wonende aan de [adres 1] .






1Het onderzoek op de terechtzitting


Dit vonnis is gewezen naar aanleiding van het onderzoek op de openbare terechtzittingen van 2 september 2019 24 augustus 2020 en 30 oktober 2020.



De rechtbank heeft kennisgenomen van de vordering van de officier van justitie 
mr. G.J. Jansen van wat ter terechtzittingen van 2 september 2019 en 24 augustus 2020 
door de door verdachte gevolmachtigde raadsman mr. M.M.A.F.C. Lienaerts advocaat in Enschede naar voren is gebracht en van wat ter terechtzitting van 30 oktober 2020 door de verdachte gevolmachtigde raadsman mr. T. der Bedrosian advocaat in Enschede naar voren is gebracht.





2De tenlastelegging


De verdenking komt er kort en zakelijk weergegeven op neer dat verdachte: 




in de zaak met het parketnummer 08/952456-19





feit 1: met anderen opzettelijk [naam 1] van zijn vrijheid heeft beroofd;

feit 2: met anderen opzettelijk en met voorbedachten rade [naam 1] zwaar lichamelijk letsel heeft toegebracht dan wel dat heeft geprobeerd;

feit 3: met anderen opzettelijk en met voorbedachten rade [naam 1] zwaar lichamelijk letsel heeft toegebracht dan wel heeft mishandeld;

feit 4: met anderen [naam 1] heeft bedreigd.




in de zaak met het parketnummer 08/730003-20





feit 1: met anderen een hennepkwekerij heeft gehad;

feit 2: met anderen stroom heeft gestolen door middel van braak en/of verbreking.




Voluit luidt de tenlastelegging in de zaak met het parketnummer 08/952456-19 aan verdachte dat:



1.

hij in omstreeks de periode van 19 mei 2019 tot en met 20 mei 2019 te Almelo


althans in Nederland


tezamen en in vereniging met een ander of anderen althans alleen


opzettelijk een persoon genaamd [naam 1]  wederrechtelijk van de


vrijheid heeft/hebben beroofd en/of beroofd gehouden immers heeft/hebben


verdachte en/of zijn mededader(s)


-die [naam 1] (meermalen) geslagen en/of geschopt en/of getatoeëerd en/of


bedreigd en/of gedurende langere tijd (tegen zijn wil) vast gehouden in een


woning aan de [adres 2] en/of in die woning op een stoel gezet en/of


op een bank gelegd en/of


-die [naam 1] de kleding uitgetrokken en/of vastgebonden en/of geblinddoekt


en/of


-tegen die [naam 1] gezegd dat hij het bloed/de troep op moest ruimen en/of


de vloer moest dweilen en/of


-met gebruikmaking van hun psychisch en getalsmatig overwicht voor die



          [naam 1] een dusdanige situatie gecreëerd dat hij belet werd zijn eigen


bewegingsvrijheid te bepalen en zich te onttrekken aan de gewelddadige en/of


intimiderende en/of bedreigende invloedssfeer van verdachte en zijn


mededaders en aldus die [naam 1] belet en belemmerd te gaan waarheen hij


zich wilde begeven en/of voor die [naam 1] (voortdurend) een bedreigende


situatie doen ontstaan waaraan hij zich niet kon onttrekken;




2.

hij op een of meer tijdstippen in of omstreeks de periode van 19 mei 2019 tot


en met 20 mei 2019 te Almelo althans in Nederland


tezamen en in vereniging met een ander of anderen althans alleen


(telkens) aan een persoon genaamd [naam 1]  opzettelijk en al dan


niet met voorbedachten rade zwaar lichamelijk letsel heeft toegebracht te


weten een gebroken neus en/of bloeduitstortingen in het gezicht en/of een of


meer tatoeages en/of brandmerk(en) op de hand(en) en/of voet


door (meermalen) (met kracht)


-in/tegen het gezicht en/althans op/tegen het hoofd van die [naam 1] te


schoppen en/of te stompen en/of te slaan en/of


-(tegen de wil van die [naam 1] ) een of meer tatoeages en/of brandmerk(en)


op de hand(en) en/of voet van die [naam 1] te plaatsen (onder meer ACAB en


HH);





ALTHANS voor zover voor het vorenstaande onder 2 geen veroordeling mocht of zou


kunnen volgen SUBSIDIAIR terzake dat





hij op een of meer tijdstippen in of omstreeks de periode van 19 mei 2019 tot


en met 20 mei 2019 te Almelo althans in Nederland


tezamen en in vereniging met een ander of anderen althans alleen


ter uitvoering van het door verdachte en/of zijn mededader(s) voorgenomen


misdrijf om (telkens) aan een persoon genaamd [naam 1]  opzettelijk


en al dan niet met voorbedachten rade zwaar lichamelijk letsel toe te brengen


met dat opzet


-die [naam 1] (meermalen) (met kracht) in/tegen het gezicht en/althans


op/tegen het hoofd heeft geschopt en/of gestompt en/of geslagen en/of


-(tegen de wil van die [naam 1] ) een of meer tatoeages en/of brandmerk(en)


op de hand(en) en/of voet van die [naam 1] heeft geplaatst (onder meer ACAB


en HH)


terwijl de uitvoering van dat voorgenomen misdrijf niet is voltooid;




3.

hij op een of meer tijdstippen in of omstreeks de periode van 19 mei 2019 tot


en met 20 mei 2019 te Almelo althans in Nederland


tezamen en in vereniging met een ander of anderen althans alleen


ter uitvoering van het door verdachte en/of zijn mededader(s) voorgenomen


misdrijf om (telkens) aan een persoon genaamd [naam 1]  opzettelijk


en al dan niet met voorbedachten rade zwaar lichamelijk letsel toe te brengen


met dat opzet (meermalen) (met kracht)


-die [naam 1] op/tegen het lichaam heeft gestompt en/of geslagen en/of


-een vaas op het lichaam van die [naam 1] kapot heeft geslagen en/of tegen


het lichaam van die [naam 1] gegooid en/of


-een of meer blikken bier tegen het hoofd en/althans (elders) tegen het


lichaam van die [naam 1] heeft gegooid en/of


-met een knuppel en/of hamer althans een of meer slagwapens op de vingers


en/of hand(en) van die [naam 1] heeft geslagen en/of


-met een spuit een vloeistof in de nek van die [naam 1] heeft gespoten en/of


-die [naam 1] met een taser een of meer stroomstoten heeft gegeven;





ALTHANS voor zover voor het vorenstaande onder 3 geen veroordeling mocht of zou


kunnen volgen SUBSIDIAIR terzake dat





hij op een of meer tijdstippen in of omstreeks de periode van 19mei2019 tot


en met 20 mei 2019 te Almelo althans in Nederland


tezamen en in vereniging met een ander of anderen althans alleen


(telkens) een persoon genaamd [naam 1]  opzettelijk en al dan niet


met voorbedachten rade heeft mishandeld immers heeft/hebben verdachte en/of


zijn mededader(s) met dat opzet (meermalen) (met kracht)


-die [naam 1] op/tegen het lichaam gestompt en/of geslagen en/of


-een vaas op het lichaam van die [naam 1] kapot geslagen en/of tegen het


lichaam van die [naam 1] gegooid en/of


-een of meer blikken bier tegen het hoofd en/althans (elders) tegen het


lichaam van die [naam 1] gegooid en/of


-met een knuppel en/of hamer althans een of meer slagwapens op de vingers


en/of hand(en) van die [naam 1] geslagen en/of


-met een spuit een vloeistof in de nek van die [naam 1] gespoten en/of


-die [naam 1] met een taser een of meer stroomstoten gegeven;




4.

hij op een of meer tijdstippen in of omstreeks de periode van 19 mei 2019 tot


en met 20 mei 2019 te Almelo althans in Nederland


tezamen en in vereniging met een ander of anderen althans alleen


(telkens) een persoon genaamd [naam 1]  heeft bedreigd met enig


misdrijf tegen het leven gericht en/of met zware mishandeling en/of met


verkrachting en/of feitelijke aanranding van de eerbaarheid en/of met enig


misdrijf waardoor gevaar voor de algemene veiligheid van personen ontstaat


immers heeft/hebben verdachte en/of zijn mededader(s) (meermalen)


-tegen die [naam 1] gezegd dat ze zijn vingers en/of tenen zouden afknippen


en/of afsnijden en/of (daarbij) een kniptang laten zien en/of


-tegen die [naam 1] gezegd dat ze een kogel door zijn kop zouden schieten


en/of hem een patroon laten zien en/of (daarbij) gevraagd of die [naam 1]


die door zijn flikker wilde hebben en/of


-in het bijzijn van die [naam 1] een wapen (door)geladen en/of ontladen en/of


-tegen die [naam 1] gezegd dat ze hem zouden verkrachten en/of (daarbij)


zijn broek uitgetrokken


althans (telkens) woorden van soortgelijke aard en/of strekking.




Voluit luidt de tenlastelegging in de zaak met het parketnummer 08/730003-20 aan verdachte dat:



1.

hij op of omstreeks 02 april 2019 te Almelo tezamen en in vereniging met een 


of meer anderen althans alleen opzettelijk heeft geteeld en/of bereid en/of 


bewerkt en/of verwerkt in elk geval opzettelijk aanwezig heeft gehad (in een 


pand aan gelegen aan de [adres 3] ) een hoeveelheid van (in totaal) 


ongeveer 337 althans een groot aantal hennepplanten en/of delen daarvan in 


elk geval een hoeveelheid van meer dan 30 gram van een materiaal bevattende 


hennep zijnde hennep een middel vermeld op de bij de Opiumwet behorende lijst 


II dan wel aangewezen krachtens artikel 3a vijfde lid van die wet;




2.

hij op of omstreeks 02 april 2019 te Almelo tezamen en in vereniging met een 


of meer anderen althans alleen een grote hoeveelheid elektriciteit in elk 


geval enig goed dat geheel of ten dele aan een ander dan aan verdachte en/of 


zijn mededader(s) toebehoorde te weten aan [netbeheerder]  heeft weggenomen met hetoogmerk om het zich wederrechtelijk toe te eigenen terwijl verdachte en/of zijn mededader(s) zich de toegang tot de plaats van het 


misdrijf heeft/hebben verschaft en/of die weg te nemen elektriciteit onder 


zijn/haar/hun bereik heeft/hebben gebracht door middel van braak en/of 


verbreking.






3De voorvragen


De rechtbank heeft vastgesteld dat de dagvaardingen geldig zijn dat zij bevoegd is tot kennisneming van deze zaken dat de officier van justitie ontvankelijk is in de vervolging en dat er geen redenen zijn voor schorsing van de vervolging.





4De bewijsoverwegingen


4.1

Het standpunt van de officier van justitie



De officier van justitie vordert in de zaak met het parketnummer 08/952456-19 dat verdachte van alle feiten wordt vrijgesproken.
De officier van justitie stelt zich in de zaak met het parketnummer 08/730003-20 op het standpunt dat het onder 1 en 2 ten laste gelegde wettig en overtuigend kan worden bewezen.




4.2

Het standpunt van de verdediging



De raadsman bepleit in de zaak met het parketnummer 08/952456-19 dat verdachte van alle feiten wordt vrijgesproken.
De raadsman refereert zich in de zaak met het parketnummer 08/730003-20 aan het oordeel van de rechtbank.




4.3

Het oordeel van de rechtbank




In de zaak met het parketnummer 08/952456-19




De rechtbank is met de officier van justitie en de raadsman van oordeel dat het dossier onvoldoende wettig en overtuigend bewijs bevat dat verdachte zich schuldig heeft gemaakt aan het onder 1 2 3 en 4 ten laste gelegde. De rechtbank zal verdachte in deze zaak dan ook integraal vrijspreken van de ten laste gelegde feiten.




In de zaak met het parketnummer 08/730003-20




De rechtbank komt tot bewezenverklaring van de onder 1 en 2 ten laste gelegde feiten op grond van de volgende bewijsmiddelen waarbij de rechtbank - nu verdachte deze feiten heeft bekend en door of namens hem geen vrijspraak is bepleit - conform artikel 359 derde lid laatste volzin van het Wetboek van Strafvordering (Sv) zal volstaan met een opsomming van de bewijsmiddelen:



het proces-verbaal van aantreffen hennepkwekerij van 10 april 2019 (pagina’s 3-6);


het proces-verbaal van aangifte van [naam 2] namens [benadeelde] van 16 april 2019 (pagina’s 32-36);


het proces-verbaal van verhoor van verdachte [verdachte] van 11 februari 2020 (pagina’s 54-59).





4.4

De bewezenverklaring



De rechtbank acht op grond van de opgegeven bewijsmiddelen wettig en overtuigend bewezen dat verdachte de in de zaak met het parketnummer 08/730003-20 ten laste gelegde feiten heeft begaan met dien verstande dat:



1.

hij op 2 april 2019 te Almelo tezamen en in vereniging met anderen opzettelijk heeft geteeld bereid bewerkt en verwerkt in een pand aan gelegen aan de [adres 3] een hoeveelheid van in totaal 337 hennepplanten zijnde hennep een middel vermeld op de bij de Opiumwet behorende lijst II;




2.

hij op 2 april 2019 te Almelo tezamen en in vereniging met anderen een hoeveelheid elektriciteit dat aan een ander dan aan verdachte en zijn mededaders toebehoorde te weten aan [netbeheerder]  heeft weggenomen met het oogmerk om het zich wederrechtelijk toe te eigenen terwijl verdachte en zijn mededaders die weg te nemen elektriciteit onder hun bereik hebben gebracht door middel van verbreking.




De rechtbank acht niet bewezen wat aan verdachte onder 1 en 2 meer of anders is ten laste gelegd zodat zij hem daarvan zal vrijspreken.



Indien in de tenlastelegging taal- en/of schrijffouten voorkomen zijn deze verbeterd in de bewezenverklaring. De verdachte is daardoor niet geschaad in de verdediging.






5De strafbaarheid van het bewezen verklaarde


Het bewezen verklaarde is strafbaar gesteld in de artikelen 47 en 311 van het Wetboek van Strafrecht (Sr) en artikel 11 van de Opiumwet. Er zijn geen feiten of omstandigheden aannemelijk geworden die de strafbaarheid van de feiten uitsluiten. Het bewezen verklaarde levert op:




feit 1

het misdrijf:

medeplegen van het opzettelijk handelen in strijd met een in artikel 3 onder B van de


Opiumwet gegeven verbod;




feit 2

het misdrijf:

diefstal door twee of meer verenigde personen waarbij de schuldige het weg te nemen goed onder zijn bereik heeft gebracht door middel van verbreking.





6De strafbaarheid van verdachte


Er zijn geen feiten of omstandigheden aannemelijk geworden die de strafbaarheid van verdachte uitsluiten. De rechtbank oordeelt daarom dat verdachte strafbaar is voor de bewezen verklaarde feiten.





7De op te leggen straf of maatregel


7.1

De vordering van de officier van justitie



De officier van justitie vordert dat verdachte wordt veroordeeld tot een voorwaardelijke gevangenisstraf voor de duur van één maand met een proeftijd van twee jaren en tot een taakstraf van 180 uren met aftrek van het voorarrest.




7.2

Het standpunt van de verdediging



De raadsman maakt kenbaar de vordering van de officier van justitie fors te vinden en bepleit de oplegging van een geheel voorwaardelijke straf.





7.3

De gronden voor een straf of maatregel



Bij de strafoplegging houdt de rechtbank rekening met de aard en de ernst van de gepleegde feiten de omstandigheden waaronder deze zijn begaan en de persoon van verdachte zoals die uit het dossier en tijdens de behandeling ter terechtzitting naar voren zijn gekomen. De rechtbank acht daarbij het volgende van belang.



Verdachte heeft zich schuldig gemaakt aan het medeplegen van het telen van hennepplanten. De rechtbank overweegt dat het gebruik van hennep een bedreiging voor de volksgezondheid vormt en dat een aanmerkelijk deel van de criminaliteit direct of indirect haar oorsprong in het gebruik van drugs vindt. Daarnaast heeft verdachte ten behoeve van de hennepkwekerij onrechtmatig elektriciteit weggenomen. Diefstal is een kwalijk feit en veroorzaakt schade. Ook is het een feit van algemene bekendheid dat het illegaal aftappen van elektriciteit kan leiden tot gevaarlijke situaties zoals kortsluiting en brand. 



Bij de strafoplegging heeft de rechtbank kennis genomen van de oriëntatiepunten van het Landelijk Overleg Vakinhoud Strafrecht (LOVS) inzake hennepkwekerijen. Bij honderd tot vijfhonderd hennepplanten is als oriëntatiepunt vermeld een taakstraf van 120 uren en voorwaardelijke gevangenisstraf voor de duur van een maand. De diefstal van elektriciteit is daarin niet meegenomen. 



De rechtbank heeft gelet op het uittreksel justitiële documentatie van 3 september 2020. Hieruit blijkt dat verdachte vaker in aanraking is geweest met politie en justitie maar nog niet eerder is veroordeeld voor Opiumwetfeiten. 



Gelet op de aard en de ernst van de feiten en het daar bijbehorende oriëntatiepunt acht de rechtbank een combinatie van een voorwaardelijke gevangenisstraf en een taakstraf passend en geboden. Voor een geheel voorwaardelijke straf zoals bepleit door de raadsman ziet de rechtbank geen aanleiding. De rechtbank zal aan verdachte opleggen een voorwaardelijke gevangenisstraf voor de duur van één maand met een proeftijd van twee jaren en een taakstraf voor de duur van 180 uren subsidiair negentig dagen hechtenis.






8De toegepaste wettelijke voorschriften


De hierna te nemen beslissing berust op de hiervoor genoemde wetsartikelen. Daarnaast berust deze beslissing op de artikelen 9 14a 14b 14c 22c 22d 57 en 63 Sr.





9De beslissing


De rechtbank:




bewezenverklaring


in de zaak met het parketnummer 08/952456-19:


- verklaart niet bewezen dat verdachte het onder 1 2 3 en 4 ten laste gelegde heeft begaan en spreekt hem daarvan vrij;
in de zaak met het parketnummer 08/730003-20:
- verklaart bewezen dat verdachte het onder 1 en 2 ten laste gelegde heeft begaan zoals hierboven omschreven;
- verklaart niet bewezen wat aan verdachte onder 1 en 2 meer of anders is ten laste gelegd en spreekt hem daarvan vrij;



strafbaarheid feit


in de zaak met het parketnummer 08/730003-20:


- verklaart het bewezen verklaarde strafbaar;
- verklaart dat het bewezen verklaarde de volgende strafbare feiten oplevert:


feit 1 het misdrijf: medeplegen van het opzettelijk handelen in strijd met een in artikel 3 onder B van de Opiumwet gegeven verbod;

feit 2 het misdrijf: diefstal door twee of meer verenigde personen waarbij de schuldige het weg te nemen goed onder zijn bereik heeft gebracht door middel van verbreking;




strafbaarheid verdachte


in de zaak met het parketnummer 08/730003-20:


- verklaart verdachte strafbaar voor het onder 1 en 2 bewezen verklaarde;



straf


in de zaak met het parketnummer 08/730003-20:


- veroordeelt verdachte tot een gevangenisstraf voor de duur van 1 (één) maand;
- bepaalt dat deze gevangenisstraf in zijn geheel niet ten uitvoer zal worden gelegd tenzij de rechter later anders mocht gelasten omdat verdachte zich voor het einde van de proeftijd van 2 (twee) jaren schuldig maakt aan een strafbaar feit;

- veroordeelt verdachte tot een taakstraf bestaande uit het verrichten van onbetaalde arbeid voor de duur van 180 (honderdtachtig) uren;
- beveelt voor het geval dat verdachte de taakstraf niet naar behoren verricht dat vervangende hechtenis zal worden toegepast voor de duur van 90 (negentig) dagen.



Dit vonnis is gewezen door mr. G.H. Meijer voorzitter mr. E. Venekatte en 
mr. S.K. Huisman rechters in tegenwoordigheid van mr. E.H. Doldersum griffier 
en is in het openbaar uitgesproken op 20 november 2020.




Buiten staat

De voorzitter is niet in de gelegenheid dit vonnis mede te ondertekenen.



 Wanneer hierna wordt verwezen naar dossierpagina’s zijn dit pagina’s uit het dossier van de regiopolitie Oost-Nederland district Twente met nummer PL0600-2020083015. Tenzij hieronder anders wordt vermeld wordt steeds verwezen naar bladzijden van een in de wettelijke vorm door daartoe bevoegde personen opgemaakt proces-verbaal.

