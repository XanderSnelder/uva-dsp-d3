

Uitspraak


RECHTBANK NOORD-NEDERLAND


Afdeling strafrecht



Locatie Assen



Parketnummer 18/245603-21




Vonnis van de meervoudige kamer voor de behandeling van strafzaken d.d. 18 oktober 2022 in de zaak van het openbaar ministerie tegen de verdachte





[verdachte] 
geboren op [geboortedatum] 1990 te [geboorteplaats]  wonende te [straatnaam]  [woonplaats] 


Dit vonnis is gewezen naar aanleiding van het onderzoek ter terechtzitting van 4 oktober 2022.



Verdachte is verschenen bijgestaan door mr. R. Tetteroo advocaat te Schiedam.
Het openbaar ministerie is ter terechtzitting vertegenwoordigd door mr. L. Lübbers.



De officier van justitie heeft ter terechtzitting van 4 oktober 2022 medegedeeld dat zij voornemens is een ontnemingsvordering als bedoeld in artikel 36e van het Wetboek van Strafrecht aanhangig te maken.




Tenlastelegging


Aan verdachte is na aanpassing van de tenlastelegging op de voet van artikel 314a van het Wetboek van Strafvordering ten laste gelegd dat:
1.
hij op één of meerdere tijdstippen in of omstreeks de periode van 9 augustus 2021 tot en met 12 september 2021 te Dalen gemeente Coevorden althans in Nederland tezamen en in vereniging met een of meer anderen althans alleen (telkens) opzettelijk (in een pand/ boerderij/schuur aan de [straatnaam] ) heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd (B) en/of vervaardigd (D) een (grote) hoeveelheid/hoeveelheden van een materiaal bevattende amfetamine zijnde amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
subsidiair althans indien het vorenstaande niet tot een veroordeling mocht of zou kunnen leiden:
[medeverdachte 1] en/of [medeverdachte 2] en/of één of meerdere onbekend gebleven personen op één of meerdere tijdstippen in de periode van 9 augustus 2021 tot en met 12 september 2021 te Dalen gemeente Coevorden althans in Nederland tezamen en in vereniging met een of meer anderen althans alleen (telkens) opzettelijk (in een pand/boerderij/schuur aan de [straatnaam] ) heeft geteeld en/of bereid en/of bewerkt en/of verwerkt en/of verkocht en/of afgeleverd en/of verstrekt en/of vervoerd (B) en/of vervaardigd (D) een (grote) hoeveelheid/hoeveelheden van een materiaal bevattende amfetamine zijnde amfetamine (telkens) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die weten
bij en/of tot het plegen van welk misdrijf verdachte op één of meerdere tijdstippen in de periode van 9 augustus 2021 tot en met 12 september 2021 te Dalen gemeente Coevorden althans in Nederland opzettelijk behulpzaam is geweest en/of opzettelijk gelegenheid middelen en/of inlichtingen heeft verschaft door in en/of rondom het drugslab aan de [straatnaam] :

- beveiligingswerzaamheden te verrichten en/of schoonmaakwerkzaamheden te verrichten bestaande uit (onder meer) het schoonmaken van de vloeren en/of het legen/opstapelen/wegzetten van meerdere (gevulde) jerrycans;

2.
hij op of omstreeks 12 september 2021 te Dalen gemeente Coevorden althans in Nederland tezamen en in vereniging met een of meer anderen althans alleen opzettelijk (in een pand/ boerderij/loods aan de [straatnaam] ) aanwezig heeft gehad (C) een (grote) hoeveelheid van
(ongeveer) 789 liter amfetamine(-olie) in elk geval een (grote) hoeveelheid amfetamine(-olie) zijnde amfetamine een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet;
3.
hij op één of meerdere tijdstippen in of omstreeks de periode van 22 juni 2021 tot en met 12 september 2021 te Dalen gemeente Coevorden en/of Zwijndrecht en/of Ridderkerk en/of Hoek van Holland en/of Assen en/of (elders) in Nederland tezamen en in vereniging met een of meer anderen althans alleen
(telkens) om een feit bedoeld in het vierde lid van artikel 10 van de Opiumwet te weten het opzettelijk



telen bereiden bewerken verwerken verkopen afleveren verstrekken vervoeren (B) en/of


vervaardigen (D) en/of


van een of meer hoeveelhe(i)d(en) amfetamine(-olie) zijnde amfetamine(-olie) een middel als bedoeld in de bij de Opiumwet behorende lijst I in elk geval een of meer hoeveelhe(i)d(en) van een materiaal bevattende een middel(en) als bedoeld in de bij de Opiumwet behorende lijst I dan wel aangewezen krachtens artikel 3a vijfde lid van de Opiumwet voor te bereiden en/of te bevorderen:


een of meer anderen heeft/hebben getracht te bewegen om dat/die feit(en) te plegen tedoen plegen mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of


zich en/of een of meer anderen gelegenheid middelen en/of inlichtingen tot het plegen vandat/die feit(en) heeft/hebben getracht te verschaffen en/of


voorwerpen en/of vervoermiddelen en/of stoffen en/of gelden en/of andere betaalmiddelen



voorhanden heeft/hebben gehad waarvan hij verdachte en/of zijn mededader(s) wist(en) of ernstige reden had(den) om te vermoeden dat zij bestemd was/waren tot het plegen van het/die delict(en)
immers heeft/hebben hij verdachte en/of (een of meer van) zijn mededader(s) in voornoemde periode en op een of meer van voornoemde pleegplaatsen (telkens):

(uit LFO-rapport d.d. 8 november 2021 drugslab te Dalen op 12 september 2021 (ongenummerd) en proces-verbaal van analyseresultaten en bevindingen [straatnaam] te Dalen d.d. 2 maart 2022 (pagina 356 tot en met pagina 417)

in/op een pand/boerderij/perceel aan de [straatnaam] te Dalen heeft/hebben gebruikt en/of een
(compleet) in werking zijnde laboratorium-opstelling/productieplaats (drugslab) opgezet en/of in stand gehouden bedoeld voor de opslag van grondstoffen/chemicaliën en/of voor de productie en/of vervaardiging van amfetamine en/of de productie van MAPA/
BMK-Glycidezuur naar BMK (Benzylmethylketon) in elk geval een stof vermeld op de bij de Opiumwet behorende lijst I en/of
in dat drugslab (in ieder geval) de volgende voorwerpen/producten te weten grondstoffen en/of chemicaliën en/of productiemiddelen en/of productievoorwerpen en/of hulpmiddelen en/of laboratoriumbenodigdheden gebruikt en/of bereid en/of opgeslagen en/of voorhanden heeft/hebben gehad bedoeld voor de productie van BMK en/of (vervolgens) amfetamine(-olie) althans synthetische drugs waaronder:



180 liter althans een aanzienlijke hoeveelheid formamide (O10 B6) en/of


een hoeveelheid zure (PH-3) vloeistof en/of


440 liter althans een aanzienlijke hoeveelheid fosforzuur (B5) en/of


een hoeveelheid mierenzuur en/of


een hoeveelheid methanol en/of


550 kilogram althans een aanzienlijke hoeveelheid Caustic Soda (O17) en/of


25 kilogram althans een aanzienlijke hoeveelheid MAPA (O5) en/of


123 liter BMK althans een aanzienlijke hoeveelheid BMK (O23) en/of


100 kilogram althans een aanzienlijke hoeveelheid BMK-glycidezuur (O27) en/of


1100 liter althans een aanzienlijke hoeveelheid zoutzuur (B30) en/of


een hoeveelheid N-formylamfetamine en/of


diverse hardware waaronder (18) maatbekers en/of (4) RVS-reactieketels en/of een (4) roermechanismes en/of (36) propaanflessen en/of (4) gasflessen en/of (14) gasbranders en/of (5) Aubain-marie bakken en/of (14) klemdekselvaten en/of (7) dopvaten en/of (4) schroefdekselvaten en/of een luchtcompressor en/of lucht- en waterslangen en/of (17) IBC’s en/of (405) gevulde en nietgevulde jerrycans en/of (4) scheitrechters en/of handschoenen en/of gasmaskers althans een grote/aanzienlijke hoeveelheid hardware en/of



een schuur aan de [straatnaam] te Zwijndrecht als opslagruimte voor chemicaliën en/of grondstoffen ter beschikking gesteld en/of
een vrachtauto gebruikt als opslagruimte voor de grondstoffen/chemicaliën ten behoeve van de productie van precursoren en/of amfetamine(-olie) en/of voorhanden gehad en/of ter beschikking gesteld en/of
een of meer anderen heeft/hebben getracht te bewegen om dat/die feit(en) te plegen te doen plegen mede te plegen en/of uit te lokken en/of om daarbij behulpzaam te zijn en/of om daartoe gelegenheid en/of middelen en/of inlichtingen te verschaffen en/of zich en/of een of meer anderen gelegenheid middelen en/of inlichtingen tot het plegen van dat/die feit(en) heeft/hebben getracht te verschaffen door:



( versleutelde) telefoons ter beschikking gesteld en/of voorhanden gehad ten behoeve vande communicatie tussen verdachte(n) en/of zijn/hun mededader(s) en/of


door middel van (versleutelde) chatgesprekken informatie/afbeeldingen/filmfragmentenuitgewisseld en/of voorhanden gehad over de/het bereidingswijze/kookproces en/of het productieproces van precursoren en/of amfetamine(olie) althans synthetische drugs en/of


inlichtingen gevraagd en/of verkregen omtrent het (verloop van het) kookproces van de amfetamine(olie) en/of tijdens het kookproces om bijstand en/of hulp en/of inlichtingen gevraagd en/of verkregen en/of gegeven en/of


in het drugslab een handgeschreven recept ‘voor de grootschalige omzetting vanpre-precursor naar BMK opgevolgd door de eerste fase kookstap van de vervaardiging van amfetamine vanuit BMK (middels de Leuckart Synthese) en de tweede kookstap met loog met circa 150 liter amfetamine-olie per batch’ voorhanden heeft gehad (O18) en/of


een of meer chauffeur(s) geregeld voor het vervoeren en/of ophalen van goederen en/ofgrondstoffen en/of producten en/of personen ten behoeve van voornoemd drugslab en/of


een of meer perso(o)n(en) geregeld voor het produceren van BMK en/of



N-formylamfetamine en/of amfetamine althans voor het ondersteunen van verdachte en/of zijn mededader(s) bij het produceren van BMK en/of N-formylamfetamine en/of amfetamine;
4.
hij op één of meerdere tijdstippen op/in of omstreeks de periode van 9 augustus 2021 tot en met 12 september 2021 te Dalen (op het perceel [straatnaam] ) in de gemeente Coevorden althans in Nederland tezamen en in vereniging met één of meer anderen althans alleen meermalen althans eenmaal al dan niet opzettelijk op of in de bodem handelingen heeft verricht als bedoeld in de artikel 13 van de Wet bodembescherming door - zakelijk weergegeven – (telkens)



een grote hoeveelheid afvalstoffen afkomstig van/uit de productie van precursoren en/ofamfetamine(-olie) althans synthetische drugs en/of


grondstoffen/chemicaliën ten behoeve van de productie van precursoren en/of amfetamine(olie)althans synthetische drugs



(telkens) op te slaan op de bodem zonder een bodembeschermende laag onder deze grondstoffen/chemicaliën aan te brengen te weten lekbakken en/of vloeistofdichte vloeren terwijl hij en/of zijn mededader(s) wist(en) of redelijkerwijs had(den) kunnen vermoeden dat door die handelingen de bodem kon worden verontreinigd en/of aangetast en hij en/of zijn mededader(s) hoewel daartoe verplicht niet alle maatregelen heeft/hebben genomen die redelijkerwijs van hem/hen konden worden gevergd teneinde die verontreiniging en/of aantasting te voorkomen en/of op het moment dat die verontreiniging en/of aantasting zich voordeed de verontreiniging en/of de aantasting en de directe (nadelige) gevolgen daarvan niet heeft beperkt en/of zoveel mogelijk ongedaan heeft gemaakt.
5.
hij op of omstreeks 12 september 2021 te Dalen (op het perceel [straatnaam] ) in de gemeente
Coevorden althans in Nederland tezamen en in vereniging met één of meer anderen althans alleen meermalen althans eenmaal al dan niet opzettelijk zich van (gevaarlijke) (afval)stoffen heeft ontdaan door deze - al dan niet in verpakking - buiten een inrichting te storten anderszins op of in de bodem te brengen of te verbranden immers heeft/hebben hij verdachte en/of zijn mededader(s) toen afval afkomstig van en/of grondstoffen/chemicaliën ten behoeve van de vervaardiging van precursoren en/of amfetamine althans synthetische drugs te weten (onder meer)



circa 1100 liter zoutzuur (B30) en/of


circa 1400 liter zure vloeibare en sterk basische vloeistof (B30)


(in de op het terrein geparkeerde vrachtauto) gestort en/of achtergelaten en/of anderszins op of in de bodem gebracht;



Beoordeling van het bewijs


Standpunt van de officier van justitie

De officier van justitie heeft veroordeling gevorderd voor de onder 1 primair en 2 tot en met 5 ten laste gelegde feiten.

Standpunt van de verdediging

De raadsman van verdachte heeft betoogd dat verdachte moet worden vrijgesproken van de onder 1 primair 2 en 5 ten laste gelegde feiten. Ten aanzien van het onder 1 primair ten laste gelegde heeft hij daartoe aangevoerd dat geenszins blijkt dat verdachte actief betrokken is geweest bij de daadwerkelijke productie van verdovende middelen in het drugslaboratorium maar aldaar enkel beveiligings- en schoonmaakwerkzaamheden heeft verricht. Voornoemde handelingen zijn onvoldoende om tot een bewezenverklaring van het onder 1 primair ten laste gelegde medeplegen te kunnen komen. Ten aanzien van het onder 2 ten laste gelegde heeft de raadsman bepleit dat verdachte van dit feit moet worden vrijgesproken nu verdachte geen wetenschap of beschikkingsmacht kan hebben gehad over het in de ketels aangetroffen halffabricaat dan wel wetenschap had van de aangetroffen jerrycan met 9 liter amfetamineolie. Voorts heeft de raadsman vrijspraak bepleit voor het onder 5 ten laste gelegde feit nu de in de tenlastelegging genoemde stoffen niet buiten een inrichting zijn gestort of anderszins op of in de bodem zijn gebracht. De raadsman refereert zich voor wat betreft de bewezenverklaring van het onder 1 subsidiair 3 en 4 ten laste gelegde aan het oordeel van de rechtbank.

Oordeel van de rechtbank


Ten aanzien van hetgeen ten laste gelegd onder 5

De rechtbank is met de raadsman van verdachte van oordeel dat het onder 5 ten laste gelegde feit niet wettig en overtuigend bewezen kan worden. Nu gelet op de redactie van het onder 5 ten laste gelegde de in de tenlastelegging genoemde stoffen zien op de stoffen die - in een verpakking - zijn aangetroffen in (de afgesloten laadruimte van) de op het terrein geparkeerde vrachtauto kan naar het oordeel van de rechtbank niet worden gesproken van stoffen die buiten een inrichting zijn gestort of anderszins op of in de bodem zijn gebracht dan wel zijn verbrand. Verdachte zal daarom van dit feit worden vrijgesproken.

Ten aanzien van hetgeen ten laste gelegd onder 1 tot en met 4


Bewijsoverwegingen


Vaststaande feiten en omstandigheden

De rechtbank gaat ten aanzien van het ten laste gelegde op grond van de in de voetnoten genoemde bewijsmiddelen uit van de volgende feiten en omstandigheden.1 Door verbalisanten [verbalisant 1] en
[verbalisant 2] is gerelateerd dat zij op 12 september 2021 een melding kregen van getuige [naam 1]
. [naam 1] had al meerdere meldingen gedaan van verdachte situaties rondom het pand aan de [straatnaam] te Dalen. Op 12 september 2021 zag hij dat er rondom voornoemd pand meerdere personen met witte vaten aan het slepen waren. Naast de melding van [naam 1] was eerder die dag een MMA-melding in het systeem van de politie gezet over het pand aan de [straatnaam] te Dalen. Ter plaatse op voornoemd adres roken verbalisanten [verbalisant 1] en [verbalisant 2] direct een penetrante chemische lucht. Toen de verbalisanten het terrein betraden troffen zij in een pand op het perceel aan de [straatnaam] te Dalen een harddrugslaboratorium aan waar één persoon kon worden aangehouden (in de loods) te weten medeverdachte [medeverdachte 2] .2 Eén ander persoon hadden zij kort daarvoor het maïsveld zien inrennen.3 Gelet op de geconstateerde aanwezigheid van circa 35 liter amfetamineolie in combinatie met het in werking aantreffen van vier warme reactieketels die circa 780 liter amfetamine bevattende vloeistof bleken te bevatten en het aantreffen van 7 jerrycans met vloeistof van circa 60° Celsius is vastgesteld dat het laboratorium op het moment van ontdekking in gebruik was voor de zeer grootschalige vervaardiging van amfetamine. Daarnaast bleek de laadruimte van een op het terrein geparkeerde bestelauto geheel gevuld met drugsafval en de daarin aangetroffen emballage vertoonde sterke overeenkomsten met de in het pand aangetroffen goederen. Het aantreffen van in totaal circa 10.000 liter divers druggerelateerd afval het aantal lege gasflessen propaan de lege emballage fosforzuur mierenzuur formamide caustic soda en de zakken/kartonnen preprecursoren wijst op het eerder ter plaatse op zeer grote schaal omzetten van MAPA/BMK-Glyxidaat in BMK en het hieruit op zeer grote schaal vervaardigen van amfetamine middels de Leuckart Synthese. Op het buitenterrein van voornoemd perceel werd voorts op de onbeschermde bodem een stort/lozing van drugsafval aangetroffen.45 Naar aanleiding van een inventarisatie naar de aanwezigheid van milieuverontreiniging op het perceel aan de [straatnaam] te Dalen is door verbalisanten [verbalisant 5] en [verbalisant 6] gerelateerd dat nergens bodembeschermende voorzieningen zijn aangetroffen en op alle locaties waar vloeistoffen op de klinkers dan wel tegels zijn opgeslagen verkleuringen van morsingen en/of lekkages zijn waargenomen. Aan de achterzijde van een overkapping op het perceel zagen zij dat het gras aldaar volledig geel was verkleurd en dat de bodem doorweekt en deels donker van kleur was. Aan de rand van de doorweekte plek zagen zij een hoeveelheid vaste kristalachtige stof op de bodem liggen blauwgroen van kleur. Verbalisanten roken daarnaast een weeïge zoete geur vergelijkbaar met de geur die zij in het pand roken.6
Uit de inventarislijst opgenomen in het proces-verbaal van de dienst Landelijke Faciliteit Ontmantelen blijkt dat onder meer de volgende stoffen en goederen in en rondom het pand aan de [straatnaam] te Dalen zijn aangetroffen en in beslag zijn genomen;7



180 liter althans een aanzienlijke hoeveelheid formamide;


een hoeveelheid zure (PH-3) vloeistof;


440 liter althans een aanzienlijke hoeveelheid fosforzuur;


een hoeveelheid mierenzuur;


een hoeveelheid methanol;


550 kilogram althans een aanzienlijke hoeveelheid caustic soda;


25 kilogram althans een aanzienlijke hoeveelheid MAPA;


123 liter althans een aanzienlijke hoeveelheid BMK;


100 kilogram althans een aanzienlijke hoeveelheid BMK-glycidezuur;


1100 liter althans een aanzienlijke hoeveelheid zoutzuur


een hoeveelheid N-formylamfetamine;


18 maatbekers 4 RVS-reactieketels 4 roermechanismen 36 propaanflessen 4 gasflessen 14 gasbranders 5 Au-bain-marie bakken 14 klemdekselvaten 7 dopvaten 4 schroefdekselvaten een luchtcompressor lucht- en waterslangen 17 IBC’s 405 gevulde en niet gevulde jerrycans 4 scheitrechters handschoenen gasmaskers.8



Het NFI komt ten aanzien van de hierboven vermelde in het drugslaboratorium aangetroffen en door het NFI onderzochte stoffen tot de volgende conclusies:9
In het onderzoeksmateriaal is amfetamine aangetoond;
In relatie tot drugs wordt fosforzuur gebruikt bij het omzetten van MAPA (methyl alfafenylacetoacetaat in BMK (benzylmethylketon);
In relatie tot drugs zijn zouten van ‘BMK-glycidezuur’ (2-methyl-3-fenyloxiraan-2-carbonzuur) grondstoffen voor BMK;
In relatie tot drugs is formamide een grondstof voor de vervaardiging van amfetamine uit BMK met de Leuckartmethode. N-formylamfetamine is het tussenproduct in deze vervaardiging;
In relatie tot drugs kan ammoniumformiaat ontstaan (als afvalfractie) bij de Leuckartsynthese van amfetamine uit BMK met mierenzuur en formamide. De stof kan zelf ook gebruikt worden bij de Leuckartsynthese van amfetamine uit BMK;
Het onderzoeksmateriaal [AAMY6652NL / 05-a] bevat MAPA (methyl alfa-fenylacetoacetaat) en voldoet aan de omschrijving van een geregistreerde stof van categorie 1 zoals opgenomen in de Wet voorkoming misbruik chemicaliën en de daarin genoemde Europese verordeningen. In relatie tot drugs wordt MAPA gebruikt voor het vervaardigen van ESMK.
Het onderzoeksmateriaal [AAMX8523NL / 027-a] bevat een zout van 'BMK-glycidezuur' en voldoet aan de omschrijving van een geregistreerde stof van categorie 1 zoals opgenomen in de Wet voorkoming misbruik chemicaliën en de daarin genoemde Europese verordeningen. In relatie tot drugs worden zouten en esters van 'BMKglycidezuur' (2-methyl-3-fenyloxiraan-2-carbonzuur) gebruikt voor het vervaardigen van BMK.
Voorts zijn in de woonkamer van de woning op het perceel aan de [straatnaam] te Dalen bankpassen een rijbewijs en identiteitskaart aangetroffen alle op naam van verdachte. Ook is er een factuur van [bedrijf] en een CZ-pas op zijn naam aangetroffen. Tevens is in de keuken van voornoemde woning een Google Pixel telefoon (PGP-telefoon) aangetroffen.10 Bovendien zijn op vier van de vijf gasmaskers die zijn aangetroffen in of bij het drugslaboratorium aan de [straatnaam] te Dalen DNA-sporen van verdachte aangetroffen. Op het etiket van één van die vijf gasmaskers staat handgeschreven de tekst ‘[naam 2]’.11
Getuige [naam 1] heeft op 12 september 2021 aan verbalisant [verbalisant 3] meerdere door hem genoteerde kentekens doorgegeven van voertuigen die hij in de vier weken daarvoor naar het pand aan de [straatnaam] te Dalen heeft zien rijden waaronder het kenteken [kenteken] .12 Nadat de doorgegeven kentekens in het ANPR-systeem zijn gezet is het voertuig met voornoemd kenteken een Jaguar F-Pace naar aanleiding van een ANPR-hit in de nacht van 12 op 13 september 2021 nabij Zwolle langs de kant gezet. Als bestuurder van het voertuig trad medeverdachte [medeverdachte 1] op (de broer van verdachte [verdachte] ). Naast bestuurder [medeverdachte 1] zat op de passagiersstoel verdachte wiens kleding en schoenen nat waren en onder de modder zaten.13 Daarop zijn beide verdachten aangehouden. Naderhand is op 19 december 2021 door verbalisant [verbalisant 4] gerelateerd dat zowel de inbeslaggenomen kleding die verdachte ten tijde van zijn aanhouding droeg als de kleding en schoenen die bij de aanhouding van verdachte op de vloer aan de bijrijderskant van de Jaguar F-Pace lagen een chemische geur bij zich droegen gelijkend aan de chemische geur die geroken is op het perceel [straatnaam] te Dalen.14
Uit onderzoek naar de inhoud en historische verkeersgegevens van de onder verdachte in beslag genomen Samsung Galaxy telefoon - van welke telefoon verdachte heeft verklaard dat deze aan hem toebehoort15 - blijkt voorts dat verdachte in de periode van 9 augustus 2021 tot en met 12 september 2021 met grote regelmaat op zijn telefoon zoekt naar sportscholen hotels escort services en etablissementen in en rond Dalen.16 Ook straalt voornoemde telefoon in de periode van 6 augustus 2021 tot en met 12 september 2021 691 keer een zendmast in de omgeving van Dalen aan - ook in de nachtelijke uren - en wordt in de nachtelijke uren of vroege ochtend meermalen contact gelegd met medeverdachte [medeverdachte 2] . De meest gecontacteerde persoon blijkt medeverdachte [medeverdachte 1] te zijn.17 Uit onderzoek naar de inbeslaggenomen Google Pixel telefoon die in de keuken van de woning aan de [straatnaam] te Dalen is aangetroffen blijkt onder meer dat de telefoon van 28 juli 2021 tot en met 13 september 2021 in gebruik is geweest. Blijkens de historische verkeersgegevens zijn de meeste registraties afkomstig van een zendmast in Dalen (159) met een geschat dekkingsgebied dat ook het adres [straatnaam] te Dalen omvat. Daarnaast zijn het meest vaak zendmasten in Erm (81) en Ridderkerk (78) de woonplaats van verdachte aangestraald.18 Voorts staat het telefoonnummer van voornoemd toestel onder de naam ‘[naam 2]’ opgeslagen in de onder medeverdachte [medeverdachte 1] inbeslaggenomen PGP-telefoon.19
Nadat verdachte samen met medeverdachte [medeverdachte 1] is aangehouden en verhoord heeft verdachte verklaard dat hij de persoon is geweest die tijdens de ontdekking van het drugslaboratorium is weggerend het maïsveld in. Over zijn aanwezigheid in het drugslaboratorium heeft verdachte verklaard dat hij daar was om tegen betaling schoonmaakwerkzaamheden te verrichten. Verdachte heeft voorts verklaard dat hij wist dat er een soort olie werd geproduceerd.20 Ter terechtzitting heeft verdachte met zoveel woorden verklaard dat hij wel degelijk wist dat in het drugslaboratorium amfetamine werd geproduceerd maar dat hij daar verder zelf niets mee te maken had. Verdachte heeft ter terechtzitting benadrukt dat hij er schoonmaakwerkzaamheden en ook wel bewakingswerkzaamheden verrichtte. Hij vertelde tevens dat hij bij die werkzaamheden wel eens een masker droeg.

Juridische beoordeling


Het vervaardigen en bezit van amfetamine(-olie)

Op grond van bovenstaande feiten en omstandigheden stelt de rechtbank vast dat er op 12 september 2021 in het pand aan de [straatnaam] te Dalen een grootschalig in werking zijnd amfetaminelaboratorium aanwezig was. De aangetroffen productieapparatuur goederen chemicaliën en de grote hoeveelheid chemisch afval leiden naar het oordeel van de rechtbank tot de gevolgtrekking dat er gedurende de ten laste gelegde periode te weten 9 augustus 2021 tot en met 12 september 2021 op voornoemd adres een amfetamine bevattend materiaal zijnde amfetamine werd bereid bewerkt verwerkt en vervaardigd. Bovendien is op het moment van ontdekking gebleken dat 9 liter zuivere (gedestilleerde) amfetamineolie en 780 liter ruwe amfetamineolie reeds op 12 september 2021 aanwezig was.

Bodemverontreiniging

Op grond van bovenstaande feiten en omstandigheden in het bijzonder gelet op het procesverbaal van bevindingen van verbalisanten [verbalisant 5] en [verbalisant 6]21 is de rechtbank voorts van oordeel dat er op het perceel aan de [straatnaam] te Dalen gedurende de ten laste gelegde periode handelingen zijn verricht als bedoeld in artikel 13 Wet Bodembescherming door een grote hoeveelheid afvalstoffen en chemicaliën op te slaan op de bodem zonder een bodembeschermende laag onder deze stoffen aan te brengen teneinde verontreiniging of aantasting van de bodem tegen te gaan. Verdachte heeft bovendien verklaard dat hij vloeistoffen uit de aangetroffen jerrycans heeft weggegooid en overgeschonken en aldus actief met de aldaar opgeslagen afvalstoffen en chemicaliën is bezig geweest.22

Betrokkenheid van verdachte

Aangaande de betrokkenheid van verdachte bij de ten laste gelegde feiten overweegt de rechtbank het volgende. De rechtbank stelt vast dat verdachte heeft verklaard eigenaar en gebruiker te zijn van de onder hem inbeslaggenomen Samsung Galaxy telefoon met telefoonnummer + [telefoonnummer] . In de periode van 6 augustus 2021 tot en met 12 september 2021 straalt deze telefoon veelvuldig een zendmast in Dalen aan ook in de voor nachtrust bestemde tijd. Voorts zoekt verdachte op voornoemde telefoon in de maanden augustus en september 2021 veelvuldig naar allerhande praktische zaken in de omgeving van Dalen. Daar komt bij dat verdachte ter terechtzitting heeft verklaard meer dan eens over een periode van circa twee weken voorafgaand aan de inval in het drugslaboratorium aan de [straatnaam] te Dalen te zijn geweest en ook op de dag van ontdekking van het drugslaboratorium daar aanwezig is geweest. Verdachte is de persoon geweest die op voornoemde dag is weggerend.23 Vorenstaande leidt naar het oordeel van de rechtbank tot de conclusie dat verdachte in de ten laste gelegde periode te weten 9 augustus 2021 tot en met 12 september 2021 meermalen in het drugslaboratorium aan de [straatnaam] te Dalen heeft verbleven.
Verder stelt de rechtbank vast dat verdachte de gebruiker is geweest van de Google Pixel telefoon die in de keuken van de woning bij het drugslaboratorium is aangetroffen. De rechtbank overweegt hiertoe het volgende. Voornoemde Google Pixel telefoon is in de directe nabijheid aangetroffen van waar verdachte zich die avond eveneens ophield en waar tevens (andere) persoonlijke eigendommen van verdachte zijn gevonden. Voorts heeft voornoemde telefoon op de dagen dat geen zendmast in Dalen of Erm is aangestraald voornamelijk een zendmast in Ridderkerk aangestraald.24 Het GBA-adres van verdachte is eveneens in Ridderkerk. Ook blijkt uit onderzoek in de onder medeverdachte [medeverdachte 1] inbeslaggenomen Google Pixel telefoon dat medeverdachte [medeverdachte 1] op de avond van ontdekking van het drugslaboratorium (telefonisch) contact heeft met ‘[naam 2]’. Voorts blijkt uit onderzoek dat verdachte diezelfde avond via zijn “normale” (niet PGP-)telefoon een Samsung Galaxy S20 met telefoonnummer + [telefoonnummer]  contact heeft met medeverdachte [medeverdachte 1] waarna verdachte diezelfde avond door medeverdachte [medeverdachte 1] met de auto is opgehaald.25 Ook hebben verdachte en medeverdachte [medeverdachte 1] op de avond van de ontdekking van het drugslaboratorium elkaar veelvuldig gebeld en berichten gestuurd. Gelet op het voorgaande is naar het oordeel van de rechtbank in voldoende mate komen vast te staan dat verdachte ook wel ‘[naam 2]’ wordt genoemd en gebruiker is van de Google Pixel telefoon die is aangetroffen in de keuken van de woning bij het drugslaboratorium.
In dat verband overweegt de rechtbank voorts dat op de Google Pixel telefoon die onder medeverdachte [medeverdachte 1] in beslag is genomen een chatgesprek is aangetroffen tussen medeverdachte [medeverdachte 1] en een onbekend gebleven persoon. Gelet op de inhoud van dat gesprek en de afbeeldingen die in dat gesprek worden gedeeld stelt de rechtbank vast dat voornoemd chatgesprek gaat over mogelijke problemen die zich voordoen tijdens het productieproces van amfetamine dat op dat moment plaatsheeft. In voornoemd chatgesprek zegt ‘[naam 3]’ op 16 augustus 2021 tegen [medeverdachte 1] : ‘[naam 2] vraagt ook hoe gaan we dat doen dan’.26 De rechtbank begrijpt dat hiermee ‘[naam 2]’ zijnde verdachte is bedoeld. De aanwezigheid en het handelen van verdachte in onderlinge samenhang bezien met de aangetroffen goederen en de inhoud van voornoemd chatgesprek duiden er naar uiterlijke verschijningsvorm op dat verdachte en diens medeverdachten in de ten laste gelegde periode tezamen en in vereniging actief betrokken zijn geweest bij (het treffen van voorbereidingen voor) de bereiding bewerking verwerking en vervaardiging van een amfetamine bevattend materiaal en het bezit daarvan.
Voor wat betreft het onder 2 ten laste gelegde ‘voorhanden hebben’ neemt de rechtbank het volgende in aanmerking. Vereist is a) de aanwezigheid van het goed (zonder dat vereist is dat het goed zich in de onmiddellijke nabijheid bevindt) zodanig dat de verdachte - middellijk of onmiddellijk - over het goed kan beschikken b) de verdachte moet zich in meer of mindere mate bewust zijn van de aanwezigheid van dat goed en c) tussen de verdachte en het goed moet een bepaalde relatie bestaan in die zin dat er met betrekking tot het goed een zekere vorm van machtsuitoefening dat wil zeggen: feitelijke macht over het goed mogelijk moet zijn. Dat het goed aan de verdachte moet toebehoren in de zin van eigenaarschap is geen vereiste. De rechtbank overweegt dat verdachte meermalen in het drugslaboratorium aanwezig is geweest en actief betrokken is geweest bij de (voorbereiding van de) productie van amfetamine(-olie). Verdachte heeft daarmee tevens in vrijheid kunnen beschikken over de aldaar aangetroffen goederen en stoffen in die zin dat hij tezamen en in vereniging met zijn medeverdachten de mogelijkheid had om daarover feitelijk macht uit te oefenen. Het feit dat de in de ketels aangetroffen vloeistof een halffabricaat betrof doet daar naar het oordeel van de rechtbank niet aan af.
De verklaring van verdachte dat hij enkel in het drugslaboratorium aanwezig is geweest om schoonmaakwerkzaamheden en bewakingswerkzaamheden te verrichten schuift de rechtbank mede gelet op het vorenstaande als zijnde ongeloofwaardig terzijde.
Uit het dossier is niet zonder meer gebleken dat verdachte het amfetamine bevattend materiaal ook heeft verkocht afgeleverd verstrekt of vervoerd. De rechtbank zal verdachte van die delen van het onder 1 ten laste gelegde feit vrijspreken. Ook is niet zonder meer uit het dossier gebleken dat verdachte een schuur ter beschikking heeft gesteld anderen heeft getracht te bewegen strafbare feiten te plegen of getracht gelegenheid middelen of inlichtingen te verschaffen. De verdachte zal ook van die delen van het onder 3 ten laste gelegde feit worden vrijgesproken.

Eendaadse samenloop

De rechtbank is van oordeel dat het voorhanden hebben van amfetamine(-olie) zijnde amfetamine inherent is aan de productie van deze stof. Beide feiten zijn dusdanig samenhangend en met elkaar verweven dat er naar het oordeel van de rechtbank tussen de onder 1 primair en 2 ten laste gelegde feiten sprake is van eendaadse samenloop als bedoeld in artikel 55 eerste lid van het Wetboek van Strafrecht.




Bewezenverklaring

De rechtbank acht de feiten tenlastegelegd onder 1 primair 2 3 en 4 wettig en overtuigend bewezen met dien verstande dat:
1.
hij op meerdere tijdstippen in de periode van 9 augustus 2021 tot en met 12 september 2021 te Dalen gemeente Coevorden tezamen en in vereniging met anderen telkens opzettelijk (in een pand aan de [straatnaam] ) heeft bereid en bewerkt en verwerkt en vervaardigd grote hoeveelheden van een materiaal bevattende amfetamine zijnde amfetamine telkens een middel als bedoeld in de bij de Opiumwet behorende lijst I;
2.
hij op 12 september 2021 te Dalen gemeente Coevorden tezamen en in vereniging met anderen opzettelijk (in een pand aan de [straatnaam] ) aanwezig heeft gehad een grote hoeveelheid van 789 liter amfetamine(-olie) zijnde amfetamine een middel als bedoeld in de bij de Opiumwet behorende
lijst I;
3.
hij op meerdere tijdstippen in de periode van 22 juni 2021 tot en met 12 september 2021 in Nederland tezamen en in vereniging met anderen
telkens om een feit bedoeld in het vierde lid van artikel 10 van de Opiumwet te weten het opzettelijk



bereiden bewerken verwerken (B) en/of


vervaardigen (D)


van hoeveelheden amfetamine(-olie) zijnde amfetamine een middel als bedoeld in de bij de Opiumwet behorende lijst I voor te bereiden en/of te bevorderen
- voorwerpen en vervoermiddelen en stoffen voorhanden heeft gehad waarvan hij verdachteen zijn mededaders wisten dat zij bestemd waren tot het plegen van die delicten

immers heeft/hebben hij verdachte en/of (een of meer van) zijn mededaders in voornoemde periode op voornoemde pleegplaats in Nederland:

(uit LFO-rapport d.d. 8 november 2021 drugslab te Dalen op 12 september 2021 (ongenummerd) en proces-verbaal van analyseresultaten en bevindingen [straatnaam] te Dalen d.d. 2 maart 2022


(pagina 356 tot en met pagina 417) in een pand aan de [straatnaam] te Dalen gebruikt en een compleet in werking zijnd laboratoriumopstelling/productieplaats (drugslab) opgezet en in stand gehouden bedoeld voor de opslag van grondstoffen/chemicaliën en voor de productie en vervaardiging van amfetamine en de productie van MAPA/BMK-Glycidezuur naar BMK (Benzylmethylketon) in elk geval een stof vermeld op de bij de
Opiumwet behorende lijst I en
in dat drugslab de volgende voorwerpen/producten te weten grondstoffen en chemicaliën en productiemiddelen en productievoorwerpen en hulpmiddelen en laboratoriumbenodigdheden gebruikt en bereid en opgeslagen en voorhanden gehad bedoeld voor de productie van BMK en vervolgens amfetamine(-olie) waaronder:



180 liter althans een aanzienlijke hoeveelheid formamide (O10 B6) en


een hoeveelheid zure (PH -3) vloeistof en


440 liter althans een aanzienlijke hoeveelheid fosforzuur (B5) en een hoeveelheid mierenzuur eneen hoeveelheid methanol en


550 kilogram althans een aanzienlijke hoeveelheid Caustic Soda (O17) en


25 kilogram althans een aanzienlijke hoeveelheid MAPA (O5) en


123 liter BMK althans een aanzienlijke hoeveelheid BMK (O23) en


100 kilogram althans een aanzienlijke hoeveelheid BMK-glycidezuur (O27) en


1100 liter althans een aanzienlijke hoeveelheid zoutzuur (B30) en


een hoeveelheid N-formylamfetamine en


diverse hardware waaronder (18) maatbekers en (4) RVS-reactieketels en een (4)



roermechanismes en (36) propaanflessen en (4) gasflessen en (14) gasbranders en (5)
Au-bain-marie bakken en (14) klemdekselvaten en (7) dopvaten en (4) schroefdekselvaten en een luchtcompressor en lucht- en waterslangen en (17) IBC's en (405) gevulde en niet-gevulde jerrycans en (4) scheitrechters en handschoenen en gasmaskers althans een grote/aanzienlijke hoeveelheid hardware en
een vrachtauto gebruikt als opslagruimte voor de grondstoffen/chemicaliën ten behoeve van de productie van precursoren en amfetamine(-olie) en voorhanden gehad en ter beschikking gesteld;
4.
hij op meerdere tijdstippen in de periode van 9 augustus 2021 tot en met 12 september 2021 te Dalen op het perceel [straatnaam]  in de gemeente Coevorden tezamen en in vereniging met anderen meermalen opzettelijk op of in de bodem handelingen heeft verricht als bedoeld in de artikel 13 van de Wet bodembescherming door telkens



een grote hoeveelheid afvalstoffen afkomstig van de productie van precursoren enamfetamine(-olie) en


grondstoffen/chemicaliën ten behoeve van de productie van precursoren en amfetamine(olie)



op te slaan op de bodem zonder een bodembeschermende laag onder deze grondstoffen/chemicaliën aan te brengen te weten lekbakken en vloeistofdichte vloeren terwijl hij en zijn mededaders wisten dat door die handelingen de bodem kon worden verontreinigd en/of aangetast en hij en zijn mededaders hoewel daartoe verplicht niet alle maatregelen hebben genomen die redelijkerwijs van hen konden worden gevergd teneinde die verontreiniging en/of aantasting te voorkomen en/of op het moment dat die verontreiniging en/of aantasting zich voordeed de verontreiniging en/of de aantasting en de directe nadelige gevolgen daarvan niet heeft beperkt en/of zoveel mogelijk ongedaan heeft gemaakt.
Verdachte zal van het meer of anders ten laste gelegde worden vrijgesproken aangezien de rechtbank dat niet bewezen acht.
Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet geschaad in de verdediging.




Strafbaarheid van het bewezen verklaarde Het bewezen verklaarde levert op:


1 primair en 2.

de eendaadse samenloop van medeplegen van opzettelijk handelen in strijd met een in artikel 2 onder B van de Opiumwet gegeven verbod
en;
medeplegen van opzettelijk handelen in strijd met een in artikel 2 onder C van de Opiumwet gegeven verbod;

3.

medeplegen van een feit bedoeld in het vierde of vijfde lid van artikel 10 van de Opiumwet voor te bereiden of te bevorderen door voorwerpen vervoermiddelen en stoffen voorhanden hebben waarvan hij weet dat zij bestemd waren tot het plegen van dat feit;

4.

medeplegen van overtreding van een voorschrift gesteld bij of krachtens artikel 10.1 tweede lid van de Wet milieubeheer opzettelijk begaan.
Deze feiten zijn strafbaar nu geen omstandigheden aannemelijk zijn geworden die de strafbaarheid uitsluiten.




Strafbaarheid van verdachte


De rechtbank acht verdachte strafbaar nu niet van enige strafuitsluitingsgrond is gebleken.




Strafmotivering


Vordering van de officier van justitie

De officier van justitie heeft gevorderd dat verdachte ter zake de ten laste gelegde feiten wordt veroordeeld tot een gevangenisstraf voor de duur van 4 jaren met aftrek van de tijd dat verdachte reeds in voorlopige hechtenis heeft doorgebracht.

Standpunt van de verdediging

De raadsman heeft primair gepleit voor vrijspraak van de onder 1 primair 2 en 5 ten laste gelegde feiten. Met verwijzing naar opgelegde straffen in soortgelijke zaken en de beperkte rol die verdachte – bij een eventuele bewezenverklaring van één of meer feiten – heeft gehad heeft de raadsman gepleit om de duur van de door de officier van justitie geëiste gevangenisstraf te matigen. Voorts heeft de raadsman verzocht bij een eventueel op te leggen straf rekening te houden met de persoonlijke omstandigheden van verdachte en het feit dat meerdere ten laste gelegde feiten zodanig met elkaar samenhangen dat er sprake is van samenloop.

Oordeel van de rechtbank

Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek ter terechtzitting en het reclasseringsrapport van 24 november 2021 het uittreksel uit de justitiële documentatie alsmede de vordering van de officier van justitie en het pleidooi van de verdediging.
De rechtbank heeft in het bijzonder het volgende in aanmerking genomen.
Verdachte heeft zich samen met anderen schuldig gemaakt aan de grootschalige productie van amfetamine(-olie). Daarnaast heeft verdachte zich eveneens samen met anderen schuldig gemaakt aan het aanwezig hebben van grote hoeveelheden amfetamine(-olie) en het treffen van voorbereidings- en bevorderingshandelingen voor het produceren en destilleren van amfetamine(olie). Het is algemeen bekend dat de productie van synthetische drugs en verdovende middelen in het algemeen zeer schadelijk is voor de volksgezondheid en bovenal voor de gezondheid van de gebruikers van deze middelen. Bovendien gaat de productie van verdovende middelen vaak gepaard met ernstige nevencriminaliteit. Naast het gevaar voor de volksgezondheid schuilt in de productie van synthetische drugs ook (gevaar voor) ernstige schade aan de bodem en het milieu omdat men zich niet legaal kan ontdoen van afvalstoffen en zich veelal niet bekommert om enig milieuvoorschrift. Ook hier heeft verdachte zich samen met anderen schuldig aan gemaakt. De kosten die gepaard gaan met het opruimen van deze afvalstoffen zijn hoog en worden gedragen door de maatschappij. Voorts wijst de rechtbank op de vele risico’s die gepaard gaan met het opslaan en bewerken van diverse chemicaliën in een illegaal drugslaboratorium zoals brandgevaar ontploffingsgevaar en het vrijkomen van giftige dampen. Deze gevaren doen zich niet alleen voor ten aanzien van de producenten van de drugs maar ook voor mensen die in de omgeving van het drugslaboratorium wonen. Verdachte en zijn mededaders hebben kennelijk enkel gedacht aan eigen financieel gewin en zich geenszins bekommerd om de risico’s voor omwonenden of de schadelijke gevolgen van hun handelen voor de maatschappij en het milieu. De rechtbank rekent verdachte dit alles zwaar aan.
De rechtbank is van oordeel dat gelet op de ernst van de feiten niet kan worden volstaan met een andere sanctie dan een onvoorwaardelijke gevangenisstraf van aanzienlijke duur.
Tenuitvoerlegging van de op te leggen gevangenisstraf zal volledig plaatsvinden binnen de penitentiaire inrichting tot het moment dat aan verdachte voorwaardelijke invrijheidstelling wordt verleend als bedoeld in artikel 6:2:10 van het Wetboek van Strafvordering.
De rechtbank zal voorts nu zij tot een bewezenverklaring is gekomen van de aan verdachte onder 1 primair 2 3 en 4 verweten feiten ter bescherming van de maatschappij en ter voorkoming van recidive op de voet van artikel 65 tweede lid van het Wetboek van Strafvordering met onmiddellijke ingang de gevangenneming van verdachte bevelen. De rechtbank overweegt hiertoe dat het maatschappelijk belang bij een spoedige en doeltreffende executie van de gevangenisstraf in dit geval prevaleert - met name gelet op de ernst van het bewezen verklaarde waarbij de rechtbank met name het oog heeft op de professionaliteit en grootte van het drugslaboratorium en de kans op recidive die daarmee hand in hand gaat - boven het persoonlijke belang van verdachte om de tenuitvoerlegging van de gevangenisstraf in vrijheid af te wachten.




Toepassing van wetsartikelen

De rechtbank heeft gelet op (de) artikel(en) 47 en 55 van het Wetboek van Strafrecht 2 10 en 10a van de Opiumwet 13 van de Wet bodembescherming en 10.1 van de Wet milieubeheer.
Deze voorschriften zijn toegepast zoals zij ten tijde van het bewezen verklaarde rechtens golden dan wel ten tijde van deze uitspraak gelden.




Uitspraak



De rechtbank


Verklaart niet bewezen hetgeen verdachte onder 5 ten laste gelegd en spreekt verdachte daarvan vrij.
Verklaart het onder 1 primair 2 3 en 4 ten laste gelegde bewezen te kwalificeren en strafbaar zoals voormeld en verdachte daarvoor strafbaar.
Verklaart niet bewezen hetgeen aan verdachte meer of anders is ten laste gelegd dan het bewezen verklaarde en spreekt verdachte daarvan vrij.



Veroordeelt verdachte tot:




een gevangenisstraf voor de duur van 3 (drie) jaren.


Beveelt dat de tijd die de veroordeelde voor de tenuitvoerlegging van deze uitspraak in verzekering en voorlopige hechtenis heeft doorgebracht bij de uitvoering van de opgelegde gevangenisstraf geheel in mindering zal worden gebracht.



Beveelt de gevangenneming van de veroordeelde met ingang van heden.



Dit vonnis is gewezen door mr. M.A.M. Wolters voorzitter mr. R. Depping en mr. H. Supèr rechters bijgestaan door mr. M. Mans griffier en uitgesproken ter openbare terechtzitting van deze rechtbank op 18 oktober 2022.



Mr. H. Supèr is buiten staat dit vonnis mede te ondertekenen.








Wanneer in de voetnoten wordt verwezen naar processen-verbaal zijn dit op ambtseed/ambtsbelofte opgemaakte processen-verbaal dan wel andere bescheiden opgenomen als bijlagen in/bij voornoemd dossier.


Proces-verbaal van bevindingen pag. 332.


Proces-verbaal van bevindingen pag. 328-329.


Proces-verbaal van bevindingen ondersteuning Landelijke Faciliteit Ontmantelen inclusief bijlagen pag. 356-416; proces-verbaal van bevindingen onderzoek aangetroffen Mercedes bestelbus pag. 545-547.


Deskundigenrapport van het NFI zaaknummer 2021.09.30.140 (aanvraagnummer 001) d.d. 12 november 2021 pag. 417-426.


Proces-verbaal van bevindingen bodemverontreiniging inclusief bijlagen pag. 506-529.


Inventarislijst in het proces-verbaal van bevindingen ondersteuning Landelijke Faciliteit Ontmantelen pag. 359-364.


Voornoemde stoffen zijn tevens als zodanig getest door het NFI. Zie Deskundigenrapport van het NFI zaaknummer 2021.09.30.140 (aanvraagnummer 001) d.d. 12 november 2021 pag. 417-426.


Deskundigenrapport van het NFI zaaknummer 2021.09.30.140 (aanvraagnummer 001) d.d. 12 november 2021 pag. 422-423.


Proces-verbaal van bevindingen doorzoeking woning [straatnaam] Dalen pag. 473-475.


Proces-verbaal vooronderzoek lab pag. 1104-1108. Deskundigenrapportage Forensisch DNAonderzoek d.d. 2 november 2021 inclusief bijlagen pag. 1138-1144.


Proces-verbaal van bevindingen pag. 330-331.


Proces-verbaal van bevindingen pag. 333.


Proces-verbaal van bevindingen onderzoek inbeslaggenomen kleding verdachten [medeverdachte 1] en [verdachte]  pag. 1054-1056.


Proces-verbaal van verhoor verdachte [verdachte] d.d. 13 september 2021 pag. 143-150.


Proces-verbaal van bevindingen onderzoek telefoon [verdachte]  pag. 608-609.


Proces-verbaal van (historische) verkeersgegevens pag. 793-813.


Proces-verbaal van bevindingen analyse + [telefoonnummer]  pag. 586-589.


Proces-verbaal van bevindingen onderzoek data PGP toestel pag. 837-848.


Zie voetnoot 15.


Proces-verbaal van bevindingen bodemverontreiniging inclusief bijlagen pag. 506-529.


Zie voetnoot 15.


Zie voetnoot 20.


Proces-verbaal van bevindingen analyse + [telefoonnummer]  pag. 586-589.


Proces-verbaal van bevindingen onderzoek data PGP toestel pag. 837-848.


Zie voetnoot 25.








